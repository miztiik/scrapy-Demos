[
  {
    "KuralPaal": "  பொருட்பால் ",
    "Athigaram": " நன்றியில் செல்வம்",
    "Kural": "  வைத்தான்வாய் சான்ற பெரும்பொருள் அஃதுண்ணான் செத்தான் செயக்கிடந்தது இல்.",
    "KuralExpln2": "தன் வீடு நிறையப் பெரும்பொருள் சேர்த்து வைத்திருந்தும், கஞ்சத்தனத்தால் அதை அனுபவிக்காதவனுக்கு அப்பொருளால் பயன் இல்லை. ஆதலால் அவன் இருந்தாலும் இறந்தவனே.",
    "KuralExpln1": "ஒருவன் இடமெல்லாம் நிறைந்த பெரும் பொருளைச் சேர்த்து வைத்து அதை உண்டு நூகராமல் இறந்து போனால் அவன் அந்த பொருளால் செய்ய முடிந்தது ஒன்றுமில்லை.",
    "KuralNo": "1001"
  },
  {
    "KuralPaal": "  பொருட்பால் ",
    "Athigaram": " நன்றியில் செல்வம்",
    "Kural": "  நச்சப் படாதவன் செல்வம் நடுவூருள்  நச்சு மரம்பழுத் தற்று.",
    "KuralExpln2": "எவராலும் விரும்பப்படாதவனின் செல்வம் ஊரின் நடுவே நின்ற நச்சு மரம் பழுத்தது போலாம்.",
    "KuralExpln1": "பிறர்க்கு உதவாத காரணத்தால் ஒருவராலும் விரும்பப்படாதவனுடைய செல்வம், ஊர் நடுவில்  நச்சு மரம் பழுத்தாற் போன்றது.",
    "KuralNo": "1008"
  },
  {
    "KuralPaal": "  பொருட்பால் ",
    "Athigaram": " நன்றியில் செல்வம்",
    "Kural": "  எச்சமென்று என்எண்ணுங் கொல்லோ ஒருவரால் நச்சப் படாஅ தவன்.",
    "KuralExpln2": "பிறர்க்கு ஏதும் வழங்காதவன் ஆதலால் எவராலும் விரும்பப்படாத அவன், தன் காலத்திற்குப் பின் தன்னை நினைவுபடுத்தி நிற்கப்போவது என்று எதை எண்ணுவான்?",
    "KuralExpln1": "பிறர்க்கு உதவியாக வாழாதக் காரணத்தால் ஒருவராலும் விரும்பப்படாதவன் , தான் இறந்த பிறகு எஞ்சி நிற்பது என்று எதனை எண்ணுவானே.",
    "KuralNo": "1004"
  },
  {
    "KuralPaal": "  பொருட்பால் ",
    "Athigaram": " நன்றியில் செல்வம்",
    "Kural": "  அற்றார்க்கொன்று ஆற்றாதான் செல்வம் மிகநலம் பெற்றாள் தமியள்மூத் தற்று.",
    "KuralExpln2": "ஏதும் இல்லாதவர்க்கு ஏதாவது ஒன்றைக் கொடுத்து உதவாதவன் செல்வம், மிகுந்த அழகு பெற்ற பெண், திருமணமாகாமலே முதுமை அடைந்தது போலாம்.",
    "KuralExpln1": "பொருள் இல்லாத வறியவர்க்கு ஒரு பொருள் கொடுத்து உதவாதவனுடையச் செல்வம், மிக்க அழகு பெற்றவள் தனியாக வாழ்ந்து முதுமையுற்றாற்  போன்றது.",
    "KuralNo": "1007"
  },
  {
    "KuralPaal": "  பொருட்பால் ",
    "Athigaram": " நன்றியில் செல்வம்",
    "Kural": "  பொருளானாம் எல்லாமென்று ஈயாது இவறும்  மருளானாம் மாணாப் பிறப்பு",
    "KuralExpln2": "பொருளால் எல்லாவற்றையும் சாதிக்கலாம் என்று எண்ணி அதைத் தேடிய பின் தானும் அனுபவிக்காமல், பிறர் தேவைக்கும் அதைத் தராமல் கஞ்சனாக வாழ்பவனின் மயக்கத்தால் அவனுக்கு முழுமையற்ற பேய்ப்பிறப்பு உண்டாகும்.",
    "KuralExpln1": "பொருளால் எல்லாம் ஆகும் என்று பிறர்க்கு ஒன்றும் கொடுக்காமல் இறுகப்பற்றிய மயக்கத்தால் சிறப்பில்லாத பிறவி உண்டாம்.",
    "KuralNo": "1002"
  },
  {
    "KuralPaal": "  பொருட்பால் ",
    "Athigaram": " நன்றியில் செல்வம்",
    "Kural": "  ஏதம் பெருஞ்செல்வம் தான்துவ்வான் தக்கார்க்கொன்று ஈதல் இயல்பிலா தான்.",
    "KuralExpln2": "தானும் அனுபவிக்காமல், தகுதியானவர்க்குத் தரும் மனப்பாங்கும் இல்லாமல் வாழ்பவனிடம் இருக்கும் பெரும் செல்வம் ஒரு நோயே.",
    "KuralExpln1": "தானும் நுகராமல் தக்கவற்க்கு ஒன்று கொடுத்து உதவும் இயல்பும் இல்லாமல் வாழ்கின்றவன், தன்னிடமுள்ள பெருஞ் செல்வத்திற்கு ஒரு நோய் ஆவான்.",
    "KuralNo": "1006"
  },
  {
    "KuralPaal": "  பொருட்பால் ",
    "Athigaram": " நன்றியில் செல்வம்",
    "Kural": "  அன்பொரீஇத் தற்செற்று அறநோக்காது ஈட்டிய  ஒண்பொருள் கொள்வார் பிறர்.",
    "KuralExpln2": "பிறர்க்கு ஈயாமல் அன்பை விட்டு விலகி, எதையும் அனுபவிக்காமல் தன்னை வருத்தி, அறத்தை எண்ணாது சேர்த்த  பொருளை மற்றவர் அனுபவிப்பர்.",
    "KuralExpln1": "பிறரிடம் செலுத்தும் அன்பையும் விட்டுத் தன்னையும் வருத்தி அறத்தையும் போற்றாமல் சேர்த்து வைத்தப் பெரும்  பொருளைப் பெற்று நுகர்பவர் மற்றவரே.",
    "KuralNo": "1009"
  },
  {
    "KuralPaal": "  பொருட்பால் ",
    "Athigaram": " நன்றியில் செல்வம்",
    "Kural": "  சீருடைச் செல்வர் சிறுதுனி மார?  வறங்கூர்ந் தனையது உடைத்து.",
    "KuralExpln2": "பிறர்க்குக் கொடுத்துப் புகழ்மிக்கவர் ஆகிய செல்வர்கள் சிறிது காலம் வறுமைப்பட நேர்ந்தால், அது மழை தரம் மேகமே வறுமைப்பட்டது போலாம்.",
    "KuralExpln1": "புகழ் பொருந்திய செல்வர் உற்ற சிறிய வறுமை உலகத்தைக் காக்க வல்ல மேகம் வறுமை மிகுந்தாற் போன்ற தன்மை உடையது.",
    "KuralNo": "1010"
  },
  {
    "KuralPaal": "  பொருட்பால் ",
    "Athigaram": " நாண் உடைமை",
    "Kural": "  ஊணுடை எச்சம் உயிர்க்கெல்லாம் வேறல்ல  நாணுடைமை மாந்தர் சிறப்பு.",
    "KuralExpln2": "உணவு, உடை இன்னும் பிற சிறப்புகள், எல்லா மனிதர்க்கும் ஒன்றே; நல்ல மனிதர்க்குச் சிறப்பாவது நாண் உடைமையே.",
    "KuralExpln1": "உணவும், உடையும் எஞ்சி நிற்கும் மற்றவையும், எல்லா உயிர்களுக்கும் பொதுவானவை, மக்களின் சிறப்பியல்பாக விளங்குவது நாணுடைமையே ஆகும்.",
    "KuralNo": "1012"
  },
  {
    "KuralPaal": "  பொருட்பால் ",
    "Athigaram": " நாண் உடைமை",
    "Kural": "  கருமத்தால் நாணுதல் நாணுந் திருநுதல்  நல்லவர் நாணுப் பிற.",
    "KuralExpln2": "இழிவான செயல்களுக்கு வெட்கப்படுவதே அனைவர்க்கும் பொதுவான நாணம்; மற்றொன்று அழகிய நெற்றி கொண்ட பெண்களின் இயல்பான வெட்கம் ஆகும்.",
    "KuralExpln1": "தகாத செயல் காரணமாக நாணுவதே நாணமாகும், பெண்களுக்கு இயல்பான மற்ற நாணங்கள் வேறு வகையானவை.",
    "KuralNo": "1011"
  },
  {
    "KuralPaal": "  பொருட்பால் ",
    "Athigaram": " நாண் உடைமை",
    "Kural": "  ஊனைக் குறித்த உயிரெல்லாம் நாண்என்னும் நன்மை குறித்தது சால்பு.",
    "KuralExpln2": "எல்லா உயிர்களும் உடம்பை இடமாகக் கொண்டுள்ளன; அதுபோல், சான்றாண்மையும், நாணம் என்னும் நல்ல குணத்தை இடமாகக் கொண்டுள்ளது.",
    "KuralExpln1": "எல்லா உயிர்களும் ஊனாலாகிய உடம்பை இருப்பிடமாகக் கொண்டவை, சால்பு  என்பது நாணம் என்று சொல்லப்படும் நல்லப் பண்பை இருப்பிடமாகக் கொண்டது.",
    "KuralNo": "1013"
  },
  {
    "KuralPaal": "  பொருட்பால் ",
    "Athigaram": " நன்றியில் செல்வம்",
    "Kural": "  கொடுப்பதூஉம் துய்ப்பதூஉம் இல்லார்க்கு அடுக்கிய கோடியுண் டாயினும் இல்.",
    "KuralExpln2": "தேவைப்படுவோர்க்குக் கொடுப்பதும், தேவை கண்டு தாம் அனுபவிப்பதும் இல்லாதவர்க்குப்பல மடங்காக அடுக்கிய கோடிப் பொருள் இருந்தாலும் இல்லாததே ஆகும்.",
    "KuralExpln1": "பிறர்க்கு கொடுத்து உதவுவதும் தான் நுகர்வதும் இல்லாதவர்க்கு மேன் மேலும் பெருகிய பல கோடிப் பொருள் உண்டானாலும் பயன் இல்லை.",
    "KuralNo": "1005"
  },
  {
    "KuralPaal": "  பொருட்பால் ",
    "Athigaram": " நாண் உடைமை",
    "Kural": "  அணிஅன்றோ நாணுடைமை சான்றோர்க்கு அஃதின்றேல் பிணிஅன்றோ பீடு நடை.",
    "KuralExpln2": "நாணம்‌ இருப்பது சான்றோர்க்கு ஆபரணம்; அது மட்டும் இல்‌லை என்றால் அவர்கள் நடக்கும் பெருமித நடை பார்ப்பவர்க்கு நோயாம்.",
    "KuralExpln1": "சான்றோர்க்கு நாணுடைமை அணிகலம் அன்றோ, அந்த அணிகலம் இல்லையானால் பெருமிதமாக நடக்கும் நடை ஒரு நோய் அன்றோ.",
    "KuralNo": "1014"
  },
  {
    "KuralPaal": "  பொருட்பால் ",
    "Athigaram": " நாண் உடைமை",
    "Kural": "  நாண்வேலி கொள்ளாது மன்னோ வியன்ஞாலம் பேணலர் மேலா யவர்.",
    "KuralExpln2": "பெரியவர்கள் தனக்குப் பாதுகாப்பாக நாணத்தைக் கொள்வாரே அல்லாமல், இந்தப் பெரிய உலகத்தைக் கொள்ள விரும்ப மாட்டார்கள்.",
    "KuralExpln1": "நாணமாகிய வேலியை தமக்கு காவலாகச் செய்து கொள்ளாமல், மேலோர் பரந்த உலகில் வாழும் வாழ்க்கை விரும்பி  மேற்கொள்ள மாட்டார்.",
    "KuralNo": "1016"
  },
  {
    "KuralPaal": "  பொருட்பால் ",
    "Athigaram": " நாண் உடைமை",
    "Kural": "  நாணால் உயிரைத் துறப்பர் உயிர்ப்பொருட்டால்  நாண்துறவார் நாணாள் பவர்.",
    "KuralExpln2": "நாணத்தின் சிறப்பை அறிந்து அதன் வழி நடப்பவர் நாணமா, உயிரா,என்ற நெருக்கடி வரும்போது உயிரையே விடுவர்; உயிரைக் காக்க நாணத்தை விடமாட்டார்‌.",
    "KuralExpln1": "நாணத்தை தமக்கரிய பண்பாகக் கொள்பவர் நாணத்தால் உயிரை விடுவர், உயிரைக் காக்கும் பொருட்டாக நாணத்தை விட மாட்டார்.",
    "KuralNo": "1017"
  },
  {
    "KuralPaal": "  பொருட்பால் ",
    "Athigaram": " நாண் உடைமை",
    "Kural": "  பிறர்நாணத் தக்கது தான்நாணா னாயின்  அறம்நாணத் தக்கது உடைத்து.",
    "KuralExpln2": "மற்றவர் வெட்கப்படும் ஒன்றிற்கு ஒருவன் வெட்கப்படாமல் அதைச் செய்வான் என்றால், அறம் வெட்கப்படும் குற்றம் அவனிடம் இருக்கிறது.",
    "KuralExpln1": "ஒருவன் மற்றவர் நாணத்தக்க பழிக்குக் காரணமாக இருந்தும் தான் நாணாமலிருப்பானானால், அறம் நாணி அவனைக் கைவிடும் தன்மையுடையதாகும்.",
    "KuralNo": "1018"
  },
  {
    "KuralPaal": "  பொருட்பால் ",
    "Athigaram": " நாண் உடைமை",
    "Kural": "  குலஞ்சுடும் கொள்கை பிழைப்பின் நலஞ்சுடும்  நாணின்மை நின்றக் கடை.",
    "KuralExpln2": "ஒருவன் ஒழுக்கம் கெட்டால் அவன் குடும்பப் பிறப்பு கெடும்; அவனே நாணம் இல்லாது நின்றால் அவன் நலம் எல்லாம் கெடும்.",
    "KuralExpln1": "ஒருவன் கொள்கை தவறினால் , அத் தவறு அவனுடையக் குடிப் பிறப்பைத் கெடுக்கும், நாணில்லாத தன்மை நிலைப் பெற்றால் நன்மை எல்லாவற்றையும் கெடுக்கும்.",
    "KuralNo": "1019"
  },
  {
    "KuralPaal": "  பொருட்பால் ",
    "Athigaram": " நன்றியில் செல்வம்",
    "Kural": "  ஈட்டம் இவறி இசைவேண்டா ஆடவர் தோற்றம் நிலக்குப் பொறை.",
    "KuralExpln2": "மற்றவரைவிட நாம் அதிகம் பொருள் சேர்க்க வேண்டும் என்று பொருள் சேர்ப்பதையே விரும்பிப் புகழை விரும்பாத மனிதரின் பிறப்பு இப்பூமிக்குப் பாரமே.",
    "KuralExpln1": "சேர்த்து வைப்பதையே விரும்பிப் பற்றுள்ளம் கொண்டு புகழை விரும்பாத மக்கள் பிறந்து வாழ்தல் நிலத்திற்கு பாரமே ஆகும்.",
    "KuralNo": "1003"
  },
  {
    "KuralPaal": "  பொருட்பால் ",
    "Athigaram": " நாண் உடைமை",
    "Kural": "  நாண்அகத் தில்லார் இயக்கம் மரப்பாவை  நாணால் உயிர்மருட்டி அற்று.",
    "KuralExpln2": "மனத்துள் வெட்கம் இல்லாதவர்களின் நடமாட்டம், மரத்தால் செய்த பொம்மைக்கு உயிர் ஊட்டியிருப்பதாகக் காட்டி மயக்கியது போலாம்.",
    "KuralExpln1": "மனத்தில் நாணம் இல்லாதவர் உலகத்தில் இயங்குதல், மரத்தால் செய்த பாவையைக் கயிறு கொண்டு ஆட்டி உயிருள்ளதாக மயக்கினாற் போன்றது.",
    "KuralNo": "1020"
  },
  {
    "KuralPaal": "  பொருட்பால் ",
    "Athigaram": " நாண் உடைமை",
    "Kural": "  பிறர்பழியும் தம்பழியும் நாணுவார் நாணுக்கு உறைபதி என்னும் உலகு.",
    "KuralExpln2": "தமக்கு வரும் பழிக்கு மட்டும் அன்றி, பிறர்க்கு வரும் பழிக்கும் வெட்கப்படுவோர், நாணம் வாழும் இடம் என்று உலகத்தவர் கூறுவர்.",
    "KuralExpln1": "பிறர்க்கு வரும் பழிக்காகவும், தமக்கு வரும் பழிக்காகவும் நாணுகின்றவர் நாணத்திற்கு உறைவிட மானவர் என்று உலகம் சொல்லும்.",
    "KuralNo": "1015"
  },
  {
    "KuralPaal": "  பொருட்பால் ",
    "Athigaram": " குடி செயல்வகை",
    "Kural": "  நல்லாண்மை என்பது ஒருவற்குத் தான்பிறந்த  இல்லாண்மை ஆக்கிக் கொளல்.",
    "KuralExpln2": "ஒருவனுக்கு நல்ல ஆண்மை என்பது அவன் பிறந்த வீட்டையும் நாட்டையும் ஆளும் தன்மையைத் தனக்கு உரியதாக ஆக்கிக் கொள்வதோ.",
    "KuralExpln1": "ஒருவனுக்கு நல்ல ஆண்மை என்று சொல்லப்படுவது தான் பிறந்த குடியை ஆளும் சிறப்பைத் தனக்கு உண்டாக்கி கொள்வதாகும்.",
    "KuralNo": "1026"
  },
  {
    "KuralPaal": "  பொருட்பால் ",
    "Athigaram": " குடி செயல்வகை",
    "Kural": "  குடிசெய்வல் என்னும் ஒருவற்குத் தெய்வம்  மடிதற்றுத் தான்முந் துறும்.",
    "KuralExpln2": "என் குடியையும் நாட்டையும் மேனமை அடையச் செய்வேன் என்று செயல் செய்யும் ஒருவனுக்கு தெய்வம் தன் ஆடையை இறுக உடுத்திக்கொண்டு உதவ முன்வந்து நிற்கும்.",
    "KuralExpln1": "என் குடியை உயரச் செய்வேன் என்று முயலும் ஒருவனுக்கு ஊழ், ஆடையைக் கட்டிக் கொண்டு தானே முன் வந்து துணை செய்யும்.",
    "KuralNo": "1023"
  },
  {
    "KuralPaal": "  பொருட்பால் ",
    "Athigaram": " குடி செயல்வகை",
    "Kural": "  அமரகத்து வன்கண்ணர் போலத் தமரகத்தும்  ஆற்றுவார் மேற்றே பொறை.",
    "KuralExpln2": "போர்க்களத்திலே எதிர்த்து நின்று சண்டை செய்வது அஞ்சாத வீரர்க்கே ஆவது போல, ஒரு குடும்பத்திலும் நாட்டிலும் அவற்றை உயரச் செய்பவரே, அவற்றின் சுமையைத் தாங்கவும் முடியும்.",
    "KuralExpln1": "போர்க்களத்தில் பலரிடையே பொறுப்பை ஏற்றுக் கொள்ளும் அஞ்சாத வீரரைப் போல் குடியில் பிறந்தவரிடையிலும்  தாங்க வல்லவர் மேல் தான் பொறுப்பு உள்ளது.",
    "KuralNo": "1027"
  },
  {
    "KuralPaal": "  பொருட்பால் ",
    "Athigaram": " குடி செயல்வகை",
    "Kural": "  கருமம் செயஒருவன் கைதூவேன் என்னும்  பெருமையின் பீடுடையது இல்.",
    "KuralExpln2": "வீட்டையும் நாட்டையும் மேன்மை அடையச் செயல் செய்யாமல் விடமாட்டேன் என மன உறுதிகொள்ளும் பெருமையைக் காட்டிலும் மேலான பெருமை வேறு இல்லை.",
    "KuralExpln1": "குடிப் பெருமைக்கு உரிய கடமையைச் செய்வதற்குச்  சோர்வடைய மாட்டேன்  என்று ஒருவன் முயலும் பெருமையைப் போல மேம்பாடானது வேறொன்றும் இல்லை.",
    "KuralNo": "1021"
  },
  {
    "KuralPaal": "  பொருட்பால் ",
    "Athigaram": " குடி செயல்வகை",
    "Kural": "  ஆள்வினையும் ஆன்ற அறிவும் எனஇரண்டின்  நீள்வினையால் நீளும் குடி.",
    "KuralExpln2": "முயற்சி, நிறைந்த அறிவு என்னும் இரண்டுடன் இடைவிடாத செயல் செய்யக் குடும்பமும் நாடும் உயரும்.",
    "KuralExpln1": "முயற்சி நிறைந்த அறிவு என்று சொல்லப்படும் இரண்டினையும் உடைய இடைவிடாத செயலால்  ஒருவனுடைய குடி  உயர்ந்து விளங்கும்.",
    "KuralNo": "1022"
  },
  {
    "KuralPaal": "  பொருட்பால் ",
    "Athigaram": " குடி செயல்வகை",
    "Kural": "  குற்றம் இலனாய்க் குடிசெய்து வாழ்வானைச்  சுற்றமாச் சுற்றும் உலகு.",
    "KuralExpln2": "தவறானவற்றைச் செய்யாமல் தன் வீட்டையும் நாட்டையும் மேன்மை அடையச் செய்து வாழ்பவனை உயர்ந்தோர் தம் சுற்றமாக ஏற்பர்.",
    "KuralExpln1": "குற்றம் இல்லாதவனாய்க் குடி உயர்வதற்கான செயல் செய்து வாழ்கின்றவனை உலகத்தார் சுற்றமாக விரும்பிச் சூழ்ந்து கொள்வர்.",
    "KuralNo": "1025"
  },
  {
    "KuralPaal": "  பொருட்பால் ",
    "Athigaram": " குடி செயல்வகை",
    "Kural": "  இடும்பைக்கே கொள்கலம் கொல்லோ குடும்பத்தைக்  குற்ற மறைப்பான் உடம்பு.",
    "KuralExpln2": "தன்னால், விலங்குளால், பருவ மாற்றங்களால் துன்பப்படும் வீட்டையும், நாட்டையும் அத்துன்பங்களில் இருந்து காக்க முயல்பவனின் உடம்பு, துன்பத்திற்கு மட்டுமே கொள்கலமோ? இன்பத்திற்கும் இல்லையோ?",
    "KuralExpln1": "தன் குடிக்கு வரக்குடிய குற்றத்தை வராமல் நீக்க முயல்கின்ற ஒருவனுடைய உடம்பு துன்பத்திற்கே இருப்பிடமானதோ.",
    "KuralNo": "1029"
  },
  {
    "KuralPaal": "  பொருட்பால் ",
    "Athigaram": " குடி செயல்வகை",
    "Kural": "  இடுக்கண்கால் கொன்றிட வீழும் அடுத்தூன்றும்  நல்லாள் இலாத குடி.",
    "KuralExpln2": "துன்பம் வரும் போது முட்டுக் கொடுத்துத் தாங்கும் நல்ல பிள்ளைகள் இல்லாத வீடும், நாடும் துன்பமாகிய கோடாரி அடிப்பகுதியை வெட்டச் சாயும் மரம் போல் விழுந்து விடும்.",
    "KuralExpln1": "துன்பம் வந்த போது உடனிருந்து தாங்க வல்ல நல்ல ஆள் இல்லாத குடி, துன்பமாகிய கோடாரி அடியில் வெட்டி வீழ்த்த விழுந்துவிடும்.",
    "KuralNo": "1030"
  },
  {
    "KuralPaal": "  பொருட்பால் ",
    "Athigaram": " குடி செயல்வகை",
    "Kural": "  குடிசெய்வார்க் கில்லை பருவம் மடிசெய்து  மானங் கருதக் கெடும்.",
    "KuralExpln2": "தன் வீட்டையும் நாட்டையும் மேன்மை அடையச் செய்ய ஆசைப்படுவர் சோம்பி, தம் பெருமையை எண்ணி இருந்தால் எல்லாம் கெட்டுப் போகும். அதனால் அவர்க்குக் கால நேரம் என்று இல்லை.",
    "KuralExpln1": "குடி உயர்வதற்கான செயல் செய்கின்றவர்க்கு உரிய காலம் என்று ஒன்று இல்லை, சோம்பல் கொண்டு தம் மானத்தைக் கருதுவாரானால் குடிப்பெருமைக் கெடும்.",
    "KuralNo": "1028"
  },
  {
    "KuralPaal": "  பொருட்பால் ",
    "Athigaram": " உழவு",
    "Kural": "  உழுவார் உலகத்தார்க்கு ஆணிஅஃ தாற்றாது  எழுவாரை எல்லாம் பொறுத்து.",
    "KuralExpln2": "உழவுத் தொழிலைச் செய்ய முடியாமல் பிற தொழிலைச் செய்யச் செல்வோர் எல்லாரையும், உழவர்களே தாங்குவதால் அவர்களே இந்த உலகத்தவர்க்கு அச்சாணி ஆவர்.",
    "KuralExpln1": "உழவு செய்ய முடியாமல் உயிர் வாழ்கின்றவர், எல்லாரையும் தாங்குவதால், உழவு செய்கின்றவர் உலகத்தாற்கு அச்சாணி போன்றவர்.",
    "KuralNo": "1032"
  },
  {
    "KuralPaal": "  பொருட்பால் ",
    "Athigaram": " உழவு",
    "Kural": "  உழுதுண்டு வாழ்வாரே வாழ்வார்மற் றெல்லாம்  தொழுதுண்டு பின்செல் பவர்.",
    "KuralExpln2": "பிறர்க்காகவும் உழுது  தாமும் உண்டு வாழ்பவரே வாழ்பவர். மற்றவர் எல்லாரும் பிறரைத் தொழுது அவர் தருவதை உண்டு தருபவர் பின்னே செல்பவர் ஆவர்.",
    "KuralExpln1": "உழவு செய்து அதனால் கிடைத்ததைக் கொண்டு வாழ்கின்றவரே உரிமையோடு வாழ்கின்றவர், மற்றவர் எல்லோரும் பிறரைத் தொழுது உண்டு பின் செல்கின்றவரே.",
    "KuralNo": "1033"
  },
  {
    "KuralPaal": "  பொருட்பால் ",
    "Athigaram": " உழவு",
    "Kural": "  இரவார் இரப்பார்க்கொன்று ஈவர் கரவாது  கைசெய்தூண் மாலை யவர்.",
    "KuralExpln2": "தம் கையால் உழுது உண்ணும் இயல்பை உடையவர் பிறரிடம் பிச்சை கேட்கமாட்டார்; தம்மிடம் கேட்டு வந்தவர்க்கு இல்லை என்று சொல்லாமல் கொடுக்கவும் செய்வர்.",
    "KuralExpln1": "கையால் தொழில் செய்து உணவு தேடி உண்ணும் இயல்புடைய தொழிலாளர், பிறரிடம் சென்று இரக்கமாட்டார்,  தம்மிடம் இரந்தவர்க்கு ஒளிக்காமல் ஒரு பொருள் ஈவார்.",
    "KuralNo": "1035"
  },
  {
    "KuralPaal": "  பொருட்பால் ",
    "Athigaram": " குடி செயல்வகை",
    "Kural": "  சூழாமல் தானே முடிவெய்தும் தம்குடியைத்  தாழாது உஞற்று பவர்க்கு.",
    "KuralExpln2": "தன் வீட்டிற்கும் நாட்டிற்கும் ஆக வேண்டிய செயலை விரைந்து செய்பவருக்கு அச்செயலைச் செய்து முடிக்கும் திறம் அவர் நினைக்காமலே கிடைக்கும்.",
    "KuralExpln1": "தம் குடி உயர்வதற்கான செயலை  விரைந்து முயன்று செய்வோர்க்கு  அவர் ஆராயமலே அச் செயல் தானே நிறைவேறும்.",
    "KuralNo": "1024"
  },
  {
    "KuralPaal": "  பொருட்பால் ",
    "Athigaram": " உழவு",
    "Kural": "  சுழன்றும்ஏர்ப் பின்னது உலகம் அதனால்  உழந்தும் உழவே தலை.",
    "KuralExpln2": "உழவுத் தொழிலில் இருக்கும்  நெருக்கடிகளை எண்ணி, வேறு வேறு தொழிலுக்குச் சென்றாலும் உலகம் ஏரின் பின்தான் இயங்குகிறது. அதனால் எத்தனை வருத்தம் இருந்தாலும் உழவுத் தொழிலே முதன்மையானது.",
    "KuralExpln1": "உலகம் பல தொழில் செய்து சுழன்றாலும் ஏர்த் தொழிலின் பின் நிற்கின்றது, அதனால் எவ்வளவு துன்புற்றாலும் உழவுத் தொழிலே சிறந்தது.",
    "KuralNo": "1031"
  },
  {
    "KuralPaal": "  பொருட்பால் ",
    "Athigaram": " உழவு",
    "Kural": "  இலமென்று அசைஇ இருப்பாரைக் காணின்  நிலமென்னும் நல்லாள் நகும்.",
    "KuralExpln2": "நிலமகள் என்னும் நல்ல பெண், நாம் ஏதும் இல்லாத ஏழை என்று சோம்பி இருப்பவரைக் கண்டால் தனக்குள்  ஏளனமாய்ச் சிரிப்பாள்.",
    "KuralExpln1": "எம்மிடம் ஒரு பொருளும் இல்லை என்று எண்ணி வறுமையால் சோம்பியிருப்பவரைக் கண்டால், நிலமகள் தன்னுள் சிரிப்பாள்.",
    "KuralNo": "1040"
  },
  {
    "KuralPaal": "  பொருட்பால் ",
    "Athigaram": " உழவு",
    "Kural": "  உழவினார் கைம்மடங்கின் இல்லை விழைவதூஉம்  விட்டேம்என் பார்க்கும் நிலை.",
    "KuralExpln2": "உழுபவர் கை மட்டும் வேலை செய்யாது மடங்கிவிட்டால், எல்லாரும் விரும்பும் உணவையும், நாம் விட்டுவிட்டோம் என்று கூறும் துறவியரும்கூட  அவரது அறத்தில் நிலைத்து நிற்க முடியாது.",
    "KuralExpln1": "உழவருடைய கை, தொழில் செய்யாமல்  மடங்கியிருக்குமானால், விரும்புகின்ற எந்தப் பற்றையும் விட்டுவிட்டோம் என்று கூறும் துறவிகளுக்கும் வாழ்வு இல்லை.",
    "KuralNo": "1036"
  },
  {
    "KuralPaal": "  பொருட்பால் ",
    "Athigaram": " உழவு",
    "Kural": "  ஏரினும் நன்றால் எருவிடுதல் கட்டபின்  நீரினும் நன்றதன் காப்பு.",
    "KuralExpln2": "உழுவதைக் காட்டிலும் உரம் இடுவது நல்லது; நீர்ப் பாய்ச்சுவதைக் காட்டிலும் களை எடுத்தபிறகு பயிரைக் காவல் செய்வது நல்லது.",
    "KuralExpln1": "ஏர் உழுதலை விட எரு இடுதல் நல்லது, இந்த இரண்டும் சேர்ந்துக்  களை நீக்கிய பின், நீர் பாய்ச்சுதலை விடக் காவல்காத்தல் நல்லது.",
    "KuralNo": "1038"
  },
  {
    "KuralPaal": "  பொருட்பால் ",
    "Athigaram": " உழவு",
    "Kural": "  செல்லான் கிழவன் இருப்பின் நிலம்புலந்து  இல்லாளின் ஊடி விடும்.",
    "KuralExpln2": "நிலத்திற்கு உரியவன் நாளும் நிலத்திற்குச் சென்று செய்ய வேண்டியதைச் செய்யாது சோம்பி இருந்தால்,  கடமை ஆற்றாத கணவனை முதலில் மனத்தால் வெறுத்துப் பின்  அவனோடு ஊடி விடும் மனைவியைப் போல நிலமும் முதலில் வாடிப் பிறகு பலன் தராமல் போய்விடும்.",
    "KuralExpln1": "நிலத்திற்கு உரியவன் நிலத்தைச் சென்று பார்க்காமல் வாளா இருந்தால் அந் நிலம் அவனுடைய  மனைவியைப் போல் வெறுத்து அவனோடு  பிணங்கிவிடும்.",
    "KuralNo": "1039"
  },
  {
    "KuralPaal": "  பொருட்பால் ",
    "Athigaram": " உழவு",
    "Kural": "  தொடிப்புழுதி கஃசா உணக்கின் பிடித்தெருவும்  வேண்டாது சாலப் படும்.",
    "KuralExpln2": " உழுத மண்ணை, ஏறத்தாழ 35 கிராம் புழுதி, 8.75 கிராம் புழுதி ஆகும்படி காய விட்டுப் பிறகு பயிர் செய்தால் ஒரு கைப்பிடி அளவு எருவும் இடாமலேயே  கூட அந்தப் பயிர் அதிகம் விளையும்.",
    "KuralExpln1": "ஒரு பலம் புழுதி கால்பலம் ஆகும்படி உழுது காயவிட்டால், ஒரு பிடி எருவும் இடவேண்டாமல் அந் நிலத்தில் பயிர் செலுத்தி செழித்து விளையும்.",
    "KuralNo": "1037"
  },
  {
    "KuralPaal": "  பொருட்பால் ",
    "Athigaram": " நல்குரவு",
    "Kural": "  இன்மை எனவொரு பாவி மறுமையும்  இம்மையும் இன்றி வரும்.",
    "KuralExpln2": "இல்லாமை என்ற ஒரு பாவி ஒருவனிடத்தில் சேர்ந்தால், அவன் பிறர்க்குக் கொடுக்க இல்லாதவன் ஆவதால் அவனுக்கு மறுமை இன்பமும் இல்லை; தானே அனுபவிக்க ஏதும் இல்லாததால் இம்மை இன்பமும் இல்லை.",
    "KuralExpln1": "வறுமை என்று சொல்லப்படும் பாவி ஒருவனை நெருங்கினால், அவனுக்கு மறுமையின்பமும், இன்மையின்பமும் இல்லாமற்  போகும் நிலைமை வரும்.",
    "KuralNo": "1042"
  },
  {
    "KuralPaal": "  பொருட்பால் ",
    "Athigaram": " நல்குரவு",
    "Kural": "  தொல்வரவும் தோலும் கெடுக்கும் தொகையாக   நல்குரவு என்னும் நசை.",
    "KuralExpln2": "இல்லாமை என்று சொல்லப்படும் மன ஆசை எவரிடம் இருக்கிறதோ, அவரின் பழம் குடும்பப் பெருமையையும் சிறந்த பாராட்டுக்களையும் அது மொத்தமாக அழித்து விடும்.",
    "KuralExpln1": "வறுமை என்று சொல்லப்படும் ஆசைநிலை ஒருவனைப் பற்றினால், அவனுடைய பழைமையானக் குடிப் பண்பையும் புகழையும் ஒரு சேரக் கெடுக்கும்.",
    "KuralNo": "1043"
  },
  {
    "KuralPaal": "  பொருட்பால் ",
    "Athigaram": " நல்குரவு",
    "Kural": "  இன்மையின் இன்னாதது யாதெனின் இன்மையின்  இன்மையே இன்னா தது.",
    "KuralExpln2": "இன்மையை விடக் கொடியதுஎது என்றால், இல்லாமையை விடக் கொடியது இல்லாமையே.",
    "KuralExpln1": "வறுமையைப் போல்  துன்பமானது எது என்று கேட்டால், வறுமையைப் போல் துன்பமானது வறுமை ஒன்றே ஆகும்.",
    "KuralNo": "1041"
  },
  {
    "KuralPaal": "  பொருட்பால் ",
    "Athigaram": " நல்குரவு",
    "Kural": "  இன்றும் வருவது கொல்லோ நெருநலும்  கொன்றது போலும் நிரப்பு.",
    "KuralExpln2": "நேற்று என்னைக் கொன்றது போன்ற துன்பத்தைத் தந்த இல்லாமை, இன்றும் கூட வருமோ?",
    "KuralExpln1": "நேற்றும் கொலை செய்தது போல் துன்புறுத்திய வறுமை இன்றும் என்னிடம் வருமோ, (என்று வறியவன் நாள்தோறும் கலங்கி வருந்துவான்).",
    "KuralNo": "1048"
  },
  {
    "KuralPaal": "  பொருட்பால் ",
    "Athigaram": " நல்குரவு",
    "Kural": "  நல்குரவு என்னும் இடும்பையுள் பல்குரைத்  துன்பங்கள் சென்று படும்.",
    "KuralExpln2": "இல்லாமை என்னும் துன்பத்திற்குள் எல்லா வகைத் துன்பங்களும் அடங்கும்.",
    "KuralExpln1": "வறுமை என்று சொல்லப்படும் துன்ப நிலையினுள் பலவகையாக வேறுபட்டுள்ள எல்லாத் துன்பங்களும் சென்று விளைந்திடும்.",
    "KuralNo": "1045"
  },
  {
    "KuralPaal": "  பொருட்பால் ",
    "Athigaram": " நல்குரவு",
    "Kural": "  நெருப்பினுள் துஞ்சலும் ஆகும் நிரப்பினுள்  யாதொன்றும் கண்பாடு அரிது.",
    "KuralExpln2": "யோக வலிமையால் நெருப்பிற்குள் படுத்து உறங்கவும் முடியும்; ஆனால், பசிக் கொடுமைக்குள் சிறிது கூடக் கண் மூட முடியாது.",
    "KuralExpln1": "ஒருவன் நெருப்பினுள் இருந்து தூங்குதலும் முடியும்,  ஆனால் வறுமை நிலையில் எவ்வகையாலும் கண்மூடித் தூங்குதல் அரிது.",
    "KuralNo": "1049"
  },
  {
    "KuralPaal": "  பொருட்பால் ",
    "Athigaram": " நல்குரவு",
    "Kural": "  அறஞ்சாரா நல்குரவு ஈன்றதா யானும்  பிறன்போல நோக்கப் படும்.",
    "KuralExpln2": "நியாயமான காரணங்கள் இல்லாத இல்லாமை ஒருவனுக்கு இருந்தால், பெற்ற தாய் கூட அவனை அந்நியனாகவே பார்ப்பாள்.",
    "KuralExpln1": "அறத்தோடு பொருந்தாத வறுமை ஒருவனைச் சேர்ந்தால் பெற்றத் தாயாலும் அவன் அயலானைப் போல் புறக்கணித்துப் பார்க்கப்படுவான்.",
    "KuralNo": "1047"
  },
  {
    "KuralPaal": "  பொருட்பால் ",
    "Athigaram": " நல்குரவு",
    "Kural": "  இற்பிறந்தார் கண்ணேயும் இன்மை இளிவந்த  சொற்பிறக்கும் சோர்வு தரும்.",
    "KuralExpln2": "நல்ல குடும்பத்தில் பிறந்தவரிடம் கூட, இல்லாமை வந்து விட்டால், இழிவான சொற்களைச் சொல்லும் தளர்ச்சியை உண்டாக்கி விடும்.",
    "KuralExpln1": "வறுமை என்பது, நல்ல குடியிற் பிறந்தவரிடத்திலும் இழிவு தரும் சொல் பிறப்பதற்குக்  காரணமான சோர்வை உண்டாக்கி விடும்.",
    "KuralNo": "1044"
  },
  {
    "KuralPaal": "  பொருட்பால் ",
    "Athigaram": " நல்குரவு",
    "Kural": "  துப்புர வில்லார் துவரத் துறவாமை  உப்பிற்கும் காடிக்கும் கூற்று.",
    "KuralExpln2": "உண்ண, உடுத்த ஏதம் இல்லாதவர் இல்லறத்தை முழுமையாகத் துறந்து விடாதிருப்பது, பிறர் வீட்டில் இருக்கும் உப்புக்கும் கஞ்சித் தண்ணீருக்கும் எமனாம்.",
    "KuralExpln1": "நுகரும் பொருள் இல்லாத வறியவர் முற்றுந் துறக்க கூடியவராக இருந்தும் துறக்காத காரணம், உப்புக்கும் கஞ்சிக்கும் எமனாக இருப்பதே ஆகும்.",
    "KuralNo": "1050"
  },
  {
    "KuralPaal": "  பொருட்பால் ",
    "Athigaram": " நல்குரவு",
    "Kural": "  நற்பொருள் நன்குணர்ந்து சொல்லினும் நல்கூர்ந்தார்  சொற்பொருள் சோர்வு படும்.",
    "KuralExpln2": "நல்ல கருத்துக்களைத் தெளிவாகத் தெரிந்து சொன்னாலும், சொல்பவர் ஏழை என்றால் அவர் சொல் மதிக்கப் பெறாது.",
    "KuralExpln1": "நல்ல நூற் பொருளை நன்றாக உணர்ந்து   எடுத்துச் சொன்னப் போதிலும் வறியவர் சொன்ன சொற்பொருள் கேட்பார் இல்லாமல் பயன்படாமல் போகும்.",
    "KuralNo": "1046"
  },
  {
    "KuralPaal": "  பொருட்பால் ",
    "Athigaram": " இரவு",
    "Kural": "  இரக்க இரத்தக்கார்க் காணின் கரப்பின்  அவர்பழி தம்பழி அன்று.",
    "KuralExpln2": "ஏதும்‌ இல்லா நிலையில், எவரிடம் ஏற்பது இழிவாகாது என்று தோன்றுகிழதோ அவரிடம் பிச்சை ஏற்கலாம்; அவர் தர மறுத்து, மறைத்தால் பழி அவர்க்கே; இரப்பவர்க்கு அன்று.",
    "KuralExpln1": "இரந்து கேட்க தக்கவரைக் கண்டால் அவனிடம் இரக்க வேண்டும், அவர் இல்லை என்று ஒளிப்பாரானால் அது அவர்க்கு பழி, தமக்கு பழி அன்று.",
    "KuralNo": "1051"
  },
  {
    "KuralPaal": "  பொருட்பால் ",
    "Athigaram": " இரவு",
    "Kural": "  இன்பம் ஒருவற்கு இரத்தல் இரந்தவை  துன்பம் உறாஅ வரின்.",
    "KuralExpln2": "நாம் கேட்டதைப் பிறர் மனவருத்தம் இல்லாமல் தந்தால், பிச்சை எடுப்பது கூட ஒருவனுக்கு இன்பமே.",
    "KuralExpln1": "இரந்து கேட்ட பொருள் துன்பமுறாமல் கிடைக்குமானால், அவ்வாறு இரத்தலும் இன்பம்  என்று சொல்லத் தக்கதாகும்.",
    "KuralNo": "1052"
  },
  {
    "KuralPaal": "  பொருட்பால் ",
    "Athigaram": " இரவு",
    "Kural": "  இரத்தலும் ஈதலே போலும் கரத்தல்  கனவிலும் தேற்றாதார் மாட்டு.",
    "KuralExpln2": "ஒளிவு மறைவு என்பதைக் கனவிலும் எண்ணிப் பாராதவரிடம் சென்று, ஒன்றைக் கேட்பதும், பிறர்க்குக் கொடுப்பதைப் போன்றதே.",
    "KuralExpln1": "உள்ளதை மறைத்துக் கூறும் தன்மையைக் கனவிலும் அறியாதவரிடத்தில் இரந்து கேட்பதும் பிறர்க்கு கொடுப்பதைப் போன்ற சிறப்புடையது.",
    "KuralNo": "1054"
  },
  {
    "KuralPaal": "  பொருட்பால் ",
    "Athigaram": " இரவு",
    "Kural": "  கரப்பிலா நெஞ்சின் கடனறிவார் முன்நின்று  இரப்புமோ ரேஎர் உடைத்து.",
    "KuralExpln2": "ஒளிவு மறைவு இல்லாத மனம் உடையவராய், இது என்கடமை என்று அறிபவர் முன்னே நின்று, ஒன்றை அவரிடம் கேட்பதும் கேட்பவர்க்கு அழகுதான்.",
    "KuralExpln1": "ஒளிப்பு இல்லாத நெஞ்சும், கடைமையுணர்ச்சியும், உள்ளவரின் முன்னே நின்று இரந்து பொருள் கேட்பதும் ஓர் அழகு உடையதாகும்.",
    "KuralNo": "1053"
  },
  {
    "KuralPaal": "  பொருட்பால் ",
    "Athigaram": " உழவு",
    "Kural": "  பலகுடை நீழலும் தங்குடைக்கீழ்க் காண்பர்  அலகுடை நீழ லவர்.",
    "KuralExpln2": "உழுவதால் தானிய வளமும் அதனால் அருளும் உடைய உழவர்கள், தம் ஆட்சியாளர்களின் குடை நிழலை அயலக ஆட்சியாளரின் கீழ் வாழும் மக்களும் விரும்பும்படி செய்வர்.",
    "KuralExpln1": "நெல் வளம் உடைய  தண்ணளி பொருந்திய உழவர், பல அரசரின் குடை நிழல்களையும் தம் குடையின் கீழ் காணவல்லவர் ஆவர்.",
    "KuralNo": "1034"
  },
  {
    "KuralPaal": "  பொருட்பால் ",
    "Athigaram": " இரவு",
    "Kural": "  கரப்பிலார் வையகத்து உண்மையால் கண்ணின்று  இரப்பவர் மேற்கொள் வது.",
    "KuralExpln2": "கண் எதிரே நின்று, வறுமைப்பட்டவர் வாயால் கேட்காமல் கண்ணால் கேட்கத் தொடங்குவது, ஒளிவுமறைவு இல்லாமல் அவருக்குக் கொடுப்பவர் இவ்வுலகத்தில் இருப்பதால்தான்.",
    "KuralExpln1": "ஒருவர் முன் நின்று இரப்பவர் அந்த இரத்தலை மேற்கொள்வது, உள்ளதை இல்லை என்று ஒளித்துக்கூறாத நன்மைகள் உலகத்தில் இருப்பதால் தான்.",
    "KuralNo": "1055"
  },
  {
    "KuralPaal": "  பொருட்பால் ",
    "Athigaram": " இரவு",
    "Kural": "  கரப்பிடும்பை யில்லாரைக் காணின் நிரப்பிடும்பை  எல்லாம் ஒருங்கு கெடும்.",
    "KuralExpln2": "இருப்பதை மறைப்பதாகிய நோய் இல்லாதவரைக் கண்டால், இல்லாமையாகிய நோய் எல்லாம் மொத்தமாக அழியும்.",
    "KuralExpln1": "உள்ளதை ஒளிக்கும் துன்பநிலை இல்லாதவரைக் கண்டால்,  இரப்பவரின் வறுமைத் துன்பம் எல்லாம் ஒரு சேரக் கெடும்.",
    "KuralNo": "1056"
  },
  {
    "KuralPaal": "  பொருட்பால் ",
    "Athigaram": " இரவு",
    "Kural": "  இகழ்ந்தெள்ளாது ஈவாரைக் காணின் மகிழ்ந்துள்ளம்  உள்ளுள் உவப்பது உடைத்து.",
    "KuralExpln2": "அவமதிக்காமல், இழிவாகப் பேசாமல் எடுத்துக் கொடுப்பவரைக் கண்டால், பிச்சை கேட்பவரின் மனம் மகிழ்ந்து உள்ளுக்குள்ளே உவகை கொள்ளும்.",
    "KuralExpln1": "இகழ்ந்து எள்ளாமல் பொருள் கொடுப்பவரைக் கண்டால், இரப்பவரின்  உள்ளம் மகிழ்ந்து உள்ளுக்குள்ளே உவகை அடையும் தன்மையுடையதாகும்.",
    "KuralNo": "1057"
  },
  {
    "KuralPaal": "  பொருட்பால் ",
    "Athigaram": " இரவு",
    "Kural": "  இரப்பாரை இல்லாயின் ஈர்ங்கண்மா ஞாலம்  மரப்பாவை சென்றுவந் தற்று.",
    "KuralExpln2": "பிச்சை ஏற்பார் என்பவர் இல்லாது போய் விட்டால், குளி்ர்ந்த பெரிய இவ்வுலகத்தில் வாழ்பவரின் வாழ்க்கை, வெறும் மரப்பொம்மைகளின் போக்குவரத்தாகவே ஆகிவிடும்.",
    "KuralExpln1": "இரப்பவர் இல்லையானால், இப் பெரிய உலகின் இயக்கம் மரத்தால் செய்த பாவை கயிற்றினால் ஆட்டப்பட்டுச் சென்று வந்தாற் போன்றதாகும்.",
    "KuralNo": "1058"
  },
  {
    "KuralPaal": "  பொருட்பால் ",
    "Athigaram": " இரவு",
    "Kural": "  ஈவார்கண் என்னுண்டாம் தோற்றம் இரந்துகோள்  மேவார் இலாஅக் கடை.",
    "KuralExpln2": "தம்மிடம் வந்து ஒன்றைப் பிச்சையாகக் கேட்பவர் இல்லாதபொழுது, கொடுக்கும் மனம் உள்ளவர்க்குப் புகழ் ஏது?",
    "KuralExpln1": "பொருள் இல்லை என்று இரந்து அதைப் பெற்றுக் கொள்ள விரும்புவோர் இல்லாதபோது, பொருள் கொடுப்பவனிடத்தில் என்ன புகழ் உண்டாகும்.",
    "KuralNo": "1059"
  },
  {
    "KuralPaal": "  பொருட்பால் ",
    "Athigaram": " இரவச்சம்",
    "Kural": "  கரவாது உவந்தீயும் கண்ணன்னார் கண்ணும்  இரவாமை கோடி உறும்.",
    "KuralExpln2": "ஒளிவு மறைவு இல்லாமல், மனம் மகிழ்ந்து பிறர்க்குக் கொடுக்கும் இயல்பு உள்ளவரிடத்திலும் ஒன்றைக் கேட்கா திருப்பது கோடி நன்மையாகும்.",
    "KuralExpln1": "உள்ளதை மறைக்காமல் உள்ளம் மகிழ்ந்து கொடுக்கும் கண்போல்  சிறந்தவரிடத்திலும் சென்று இரவாமலிருப்பதே கோடி மடங்கு நல்லதாகும்.",
    "KuralNo": "1061"
  },
  {
    "KuralPaal": "  பொருட்பால் ",
    "Athigaram": " இரவச்சம்",
    "Kural": "  இரந்தும் உயிர்வாழ்தல் வேண்டின் பரந்து  கெடுக உலகியற்றி யான்.",
    "KuralExpln2": "பிச்சை எடுத்துத்தான் உயிர்வாழ வேண்டும் என்ற நிலை இருந்தால், இந்த உலகைப் படைத்தவன் அங்கும் இங்கும் அலைந்து கெடுவானாக.",
    "KuralExpln1": "உலகத்தை படைத்தவன் உலகில் சிலர் இரந்தும் உயிர்வாழுமாறு ஏற்படுத்தியிருந்தால், அவன் இரப்பவரைப் போல் எங்கும் அலைந்து கெடுவானாக.",
    "KuralNo": "1062"
  },
  {
    "KuralPaal": "  பொருட்பால் ",
    "Athigaram": " இரவச்சம்",
    "Kural": "  இன்மை இடும்பை இரந்துதீர் வாமென்னும்  வன்மையின் வன்பாட்ட தில்.",
    "KuralExpln2": "இல்லாமையால் வரும் துன்பத்தை (உழைத்துப் போக்காது) பிச்சை எடுத்துப் போக்கிக் கொள்ளலாம் என்று எண்ணும் கொடுமையிலும் கொடுமை வேறு இல்லை.",
    "KuralExpln1": "வறுமைத் துன்பத்தை இரப்பதன் வாயிலாகத் தீர்ப்போம், என்று கருதி முயற்சியைக் கைவிட்ட வன்மையைப் போல் வன்மையானது வேறு இல்லை.",
    "KuralNo": "1063"
  },
  {
    "KuralPaal": "  பொருட்பால் ",
    "Athigaram": " இரவு",
    "Kural": "  இரப்பான் வெகுளாமை வேண்டும் நிரப்பிடும்பை  தானேயும் சாலும் கரி.",
    "KuralExpln2": "பிச்சை ஏற்பவன் அது கிடைக்காதபோது கோபங்கொள்ளக்கூடாது; வேண்டும்பொழுது பொருள் கிடைக்காது என்பதற்கு அவனுக்கு ஏற்பட்டுள்ள துன்பமே போதுமான சான்றாகும்.",
    "KuralExpln1": "இரப்பவன் எவரிடத்திலும் சினம் கொள்ளாதிருக்க வேண்டும், அவன் அடைந்துள்ள வறுமைத் துன்பமே அவனுக்கு அறிவு புகட்டும் சான்றாக அமையும்.",
    "KuralNo": "1060"
  },
  {
    "KuralPaal": "  பொருட்பால் ",
    "Athigaram": " இரவச்சம்",
    "Kural": "  இடமெல்லாம் கொள்ளாத் தகைத்தே இடமில்லாக்  காலும் இரவொல்லாச் சால்பு.",
    "KuralExpln2": "ஏதும் இல்லாமல் வறுமை உற்றபோதும் பிறரிடம் சென்று பிச்சை கேட்கச் சம்மதியாத மன அடக்கம், எல்லா உலகும் சேர்ந்தாலும் ஈடாகாத பெருமையை உடையது.",
    "KuralExpln1": "வாழ வழி இல்லாத போதும் இரந்து கேட்க உடன்படாத சால்பு, உலகத்தில் இடமெல்லாம் கொள்ளாத அவ்வளவு பொருமையுடையதாகும்.",
    "KuralNo": "1064"
  },
  {
    "KuralPaal": "  பொருட்பால் ",
    "Athigaram": " இரவச்சம்",
    "Kural": "  கரப்பவர்க்கு யாங்கொளிக்கும் கொல்லோ இரப்பவர்  சொல்லாடப் போஒம் உயிர்.",
    "KuralExpln2": "இல்லை என்று சொல்வதைக் கேட்ட உடனே பிச்சை எடுப்பவரிடமிருந்து போய் விடும் உயிர், இல்லை என்று  சொல்பவர்க்கு மட்டும் போகாமல் எங்கே போய் ஒளிந்து கொள்கிறது?",
    "KuralExpln1": "இரப்பவர் இல்லை என்று சொல்கின்ற அளவிலேயே உயிர் போகின்றதே, உள்ளதை இல்லை என்று ஒளிப்பவர்க்கு உயிர் எங்கு ஒளிந்திருக்குமோ.",
    "KuralNo": "1070"
  },
  {
    "KuralPaal": "  பொருட்பால் ",
    "Athigaram": " இரவச்சம்",
    "Kural": "  தெண்ணீர் அடுபுற்கை ஆயினும் தாள்தந்தது  உண்ணலின் ஊங்கினிய தில்.",
    "KuralExpln2": "நீரே மிகுதியாக இருக்கச் சமைக்கப்பட்ட கஞ்சியே என்றாலும், உழைத்த வரவில் உண்பதைக் காட்டிலும் மேலான மகிழ்ச்சி இல்லை.",
    "KuralExpln1": "தெளிந்த நீர் போல் சமைத்த கூழே ஆனாலும், முயற்சியால் கிடைத்ததை உண்பதைவிட இனிமையானது வேறொன்றும் இல்லை.",
    "KuralNo": "1065"
  },
  {
    "KuralPaal": "  பொருட்பால் ",
    "Athigaram": " இரவச்சம்",
    "Kural": "  ஆவிற்கு நீரென்று இரப்பினும் நாவிற்கு  இரவின் இளிவந்த தில்.",
    "KuralExpln2": "பசுவிற்குத் தண்ணீர் வேண்டும் என்று பிறரிடம் பிச்சையாகக் கேட்டாலும் அதுவும் பிச்சையாதலால், நம் நாவிற்கு  அதைவிடக் கேவலம் வேறு இல்லை.",
    "KuralExpln1": "பசுவிற்கு நீர் வேண்டும் என்று அறம் நோக்கி இரந்து கேட்டாலும், இர த்தலை விட நாவிற்கு இழிவானது மற்றொன்று இல்லை.",
    "KuralNo": "1066"
  },
  {
    "KuralPaal": "  பொருட்பால் ",
    "Athigaram": " இரவச்சம்",
    "Kural": "  இரப்பன் இரப்பாரை எல்லாம் இரப்பின்  கரப்பார் இரவன்மின் என்று.",
    "KuralExpln2": "பிச்சை எடுத்துத்தான் ஆகவேண்டும் என்றால், தம்மிடம் இருப்பதை மறைப்பாரிடம் பிச்சை எடுக்க வேண்டா என்று, பிச்சை எடுப்பவரிடம் எல்லாம் நாம் பிச்சை கேட்கின்றேன்.",
    "KuralExpln1": "இரந்து கேட்பதனால் உள்ளதை ஒளிப்பவரிடத்தில் சென்று இரக்க வேண்டுடாம் என்று இரப்பவர் எல்லோரையும் இரந்து வேண்டுகின்றேன்.",
    "KuralNo": "1067"
  },
  {
    "KuralPaal": "  பொருட்பால் ",
    "Athigaram": " இரவச்சம்",
    "Kural": "  இரவென்னும் ஏமாப்பில் தோணி கரவென்னும்   பார்தாக்கப் பக்கு விடும்.",
    "KuralExpln2": "வறுமைக் கடலைக் கடந்துவிட ஏறிய பிச்சை என்னும் வலு இல்லாத தோணி இருப்பதை மறைத்தல் என்னும் பாறையில் மோதப் பிளந்துபோகும்.",
    "KuralExpln1": "இரத்தல் என்னும் காவல் இல்லாத மரக்கலம் உள்ளதை ஒளித்துவைக்கும் தன்மையாகிய வன்னிலம் தாக்கினால் உடைந்து விடும்.",
    "KuralNo": "1068"
  },
  {
    "KuralPaal": "  பொருட்பால் ",
    "Athigaram": " கயமை",
    "Kural": "  மக்களே போல்வர் கயவர் அவரன்ன  ஒப்பாரி யாங்கண்ட தில்.",
    "KuralExpln2": "கயவர் வெளித்தோற்றத்தில் மனிதரைப் போலவே இருப்பர்; விலங்கு பறவை போன்ற பிற இனங்களில் அவருக்கு ஒப்பானவரை நான் கண்டது இல்லை.",
    "KuralExpln1": "மக்களே போல் இருப்பார் கயவர், அவர் மக்களை ஒத்திருப்பது  போன்ற  ஒப்புமை வேறு எந்த  இருவகைப் பொருள்களிடத்திலும் யாம் கண்டதில்லை.",
    "KuralNo": "1071"
  },
  {
    "KuralPaal": "  பொருட்பால் ",
    "Athigaram": " இரவச்சம்",
    "Kural": "  இரவுள்ள உள்ளம் உருகும் கரவுள்ள  உள்ளதூஉம் இன்றிக் கெடும்.",
    "KuralExpln2": "பிறரிடம் போய்ப் பிச்சை ஏற்று நிற்கும் கொடுமையை எண்ணினால்  என் உள்ளம் உருகும். இக்கொடுமையைப் பார்த்த பிறகும் இல்லை  என்று மறைப்பவர் கொடுமையை எண்ணினால் உருகும் உள்ளமும் இல்லாது அழிந்துவிடும்.",
    "KuralExpln1": "இரத்தலின் கொடுமையை  நினைத்தால் உள்ளம் கரைந்து உருகும், உள்ளதை ஒழிக்கும் கொடுமையை நினைத்தால் உருகுமளவும் இல்லாமல் அழியும்.",
    "KuralNo": "1069"
  },
  {
    "KuralPaal": "  பொருட்பால் ",
    "Athigaram": " கயமை",
    "Kural": "  நன்றறி வாரிற் கயவர் திருவுடையர்  நெஞ்சத்து அவலம் இலர்.",
    "KuralExpln2": "நல்லது கெட்டதை அறிந்தவரைக் காட்டிலும் கயவர் செல்வம் உடையவர் ஆவர்; காரணம், கயவர் நல்லத கெட்டது என்ற கவலையே நெஞ்சில் இல்லாதவர்.",
    "KuralExpln1": "நன்மை அறிந்தவரை விடக் கயவரே நல்ல பேறு உடையவர், ஏன் என்றால், கயவர் தம் நெஞ்சில் எதைப் பற்றியும் கவலை இல்லாதவர்.",
    "KuralNo": "1072"
  },
  {
    "KuralPaal": "  பொருட்பால் ",
    "Athigaram": " கயமை",
    "Kural": "  ஈர்ங்கை விதிரார் கயவர் கொடிறுடைக்கும்  கூன்கையர் அல்லா தவர்க்கு.",
    "KuralExpln2": "தாடையை உடைக்கும் முறுக்கிய கை இல்லாதவர்க்குக் கயவர், தாம் உண்டு கழுவிய ஈரக் கையைக்கூட உதறமாட்டார்.",
    "KuralExpln1": "கயவர் தம் கன்னத்தை இடித்து உடைக்கும் படி வளைந்த கை உடையவரல்லாத மற்றவர்க்கு உண்ட எச்சில் கையையும் உதற மாட்டார்.",
    "KuralNo": "1077"
  },
  {
    "KuralPaal": "  பொருட்பால் ",
    "Athigaram": " கயமை",
    "Kural": "  அச்சமே கீழ்களது ஆசாரம் எச்சம்  அவாவுண்டேல் உண்டாம் சிறிது.",
    "KuralExpln2": "கயவர்களிடம் நல்ஒழுக்கம் இருந்தால் ஆட்சியைப் பற்றிய பயமே காரணம் ஆகும். அதையும் மீறி அவர்கள் ஆசைப்படும் பொருள் கிடைப்பதாக இருந்தால் அதனாலும் கொஞ்சம் ஒழுக்கம் இருக்கும்.",
    "KuralExpln1": "கீழ் மக்களின் ஆசாரத்திற்கு காரணமாக இருப்பது அச்சமே, எஞ்சியவற்றில் அவா உண்டானால் அதனாலும் சிறிதளவு ஆசாரம் உண்டாகும்.",
    "KuralNo": "1075"
  },
  {
    "KuralPaal": "  பொருட்பால் ",
    "Athigaram": " கயமை",
    "Kural": "  உடுப்பதூஉம் உண்பதூஉம் காணின் பிறர்மேல்  வடுக்காண வற்றாகும் கீழ்.",
    "KuralExpln2": "பிறர் நன்கு உடுத்த, உண்ணக் கண்டால், அவர்மீத குற்றம் காணும் ஆற்றலை உடையவர் கயவர்.",
    "KuralExpln1": "கீழ் மகன் பிறர் உடுப்பதையும், உண்பதையும் கண்டால் அவர் மேல் பொறாமை கொண்டு, வேண்டும் என்றே குற்றம் காண வல்லவனாவான்.",
    "KuralNo": "1079"
  },
  {
    "KuralPaal": "  பொருட்பால் ",
    "Athigaram": " கயமை",
    "Kural": "  எற்றிற் குரியர் கயவரொன்று உற்றக்கால்  விற்றற்கு உரியர் விரைந்து.",
    "KuralExpln2": "தமக்கு லாபமோ நட்டமோ வரும் என்றால்  தம்மைப் பிறர்க்கு அடிமை ஆக்குவர்; இதற்கு அன்றி வேறு எந்தத் தொழிலுக்குக் கயவர்  உரியர் ஆவர்?",
    "KuralExpln1": "கயவர், எதற்கு உரியவர், ஒரு துன்பம் வந்தடைந்த காலத்தில் அதற்காக தம்மை பிறர்க்கு விலையாக விற்றுவிடுவதற்கு உரியவர் ஆவர்.",
    "KuralNo": "1080"
  },
  {
    "KuralPaal": "  பொருட்பால் ",
    "Athigaram": " கயமை",
    "Kural": "  அகப்பட்டி ஆவாரைக் காணின் அவர?ன்  மிகப்பட்டுச் செம்மாக்கும் கீழ்.",
    "KuralExpln2": "தனக்கும் கீழாகத் தான் விரும்பியபடி எல்லாம் வாழும் நாய் போன்றவரைக் கண்டால் அவரைக் காட்டிலும் மேலாகத் தன் நிலையைக் காட்டி கயமை, இறுமாப்புக் கொள்ளும்.",
    "KuralExpln1": "கீழ் மக்கள் தமக்கு கீழ் பட்டவராய் நடப்பவரைக்  கண்டால், அவரை விடத் தாம் மேம்பாடு உடையவராய் இறுமாப்படைவர்.",
    "KuralNo": "1074"
  },
  {
    "KuralPaal": "  பொருட்பால் ",
    "Athigaram": " கயமை",
    "Kural": "  சொல்லப் பயன்படுவர் சான்றோர் கரும்புபோல்  கொல்லப் பயன்படும் கீழ்.",
    "KuralExpln2": "இல்லாதவர் சென்று தம் நிலையைச் சொன்ன அளவில், சான்றோர் இரங்கிக் கொடுப்பர்; கயவர்களோ கரும்பைப் பிழிவதுபோல் பிழிந்தால்தான் கொடுப்பர்.",
    "KuralExpln1": "அணுகி குறைச் சொல்லுகின்ற அளவிலேயே சான்றோர் பயன்படுவர், கரும்புபோல் அழித்துப் பிழிந்தால் தான் கீழ்மக்கள்  பயன்படுவர்.",
    "KuralNo": "1078"
  },
  {
    "KuralPaal": "  காமத்துப்பால் ",
    "Athigaram": " தகையணங்குறுத்தல்",
    "Kural": "  அணங்குகொல் ஆய்மயில் கொல்லோ கனங்குழை  மாதர்கொல் மாலும் என் நெஞ்சு.",
    "KuralExpln2": "அதோ பெரிய கம்மல்அணிந்து இருப்பது தெய்வமா? நல்லமயிலா? பெண்ணா? யார் என்று அறிய முடியாமல் என் மனம் மயங்குகிறது.",
    "KuralExpln1": "தெய்வப் பெண்ணோ! மயிலோ,  கனமான குழை அணிந்த மனிதப் பெண்ணோ, என் நெஞ்சம் மயங்குகின்றதே.",
    "KuralNo": "1081"
  },
  {
    "KuralPaal": "  பொருட்பால் ",
    "Athigaram": " கயமை",
    "Kural": "  தேவர் அனையர் கயவர் அவருந்தாம்  மேவன செய்தொழுக லான்.",
    "KuralExpln2": "தம்மைக் கட்டுப்படுத்துவார் இல்லாமல் தாம் விரும்பியபடி எல்லாம் செய்து வாழ்வதால், கயவர் தேவரைப் போன்றவராவர்.",
    "KuralExpln1": "கயவரும் தேவரைப் போல்  தான் விரும்புகின்றவைகளைச் செய்து மனம் போன போக்கில் நடத்தலால், கயவர் தேவரைப் போன்றவர்.",
    "KuralNo": "1073"
  },
  {
    "KuralPaal": "  பொருட்பால் ",
    "Athigaram": " கயமை",
    "Kural": "  அறைபறை அன்னர் கயவர்தாம் கேட்ட  மறைபிறர்க்கு உய்த்துரைக்க லான்.",
    "KuralExpln2": "தாம் அறிந்த ரகசியங்களைப் பிறரிடம் வலியச் சென்று சொல்லுவதால், அடிக்கப்படும் பறையைப் போன்றவர் கயவர்.",
    "KuralExpln1": "கயவர், தாம் கேட்டறிந்த மறைப்பொருளைப் பிறர்க்கு வலிய கொண்டுபோய்ச் சொல்லுவதலால், அறையப்படும் பறை போன்றவர்.",
    "KuralNo": "1076"
  },
  {
    "KuralPaal": "  காமத்துப்பால் ",
    "Athigaram": " தகையணங்குறுத்தல்",
    "Kural": "  நோக்கினாள் நோக்கெதிர் நோக்குதல் தாக்கணங்கு  தானைக்கொண் டன்ன துடைத்து.",
    "KuralExpln2": "என் பார்வைக்கு எதிராக அவள் என்னைப் பார்ப்பது, தானே தாக்கி எவரையும் கொல்லும் ஒரு தெய்வம், தாக்குவதற்குப் படைகளையும் கூட்டி வந்ததது போல் இருக்கிறது.",
    "KuralExpln1": "நோக்கிய அவள் பார்வைக்கு எதிரே நோக்குதல் தானே தாக்கி வருத்தும் அணங்கு, ஒரு சேனையையும் கொண்டு வந்து தாக்கினாற் போன்றது.",
    "KuralNo": "1082"
  },
  {
    "KuralPaal": "  காமத்துப்பால் ",
    "Athigaram": " தகையணங்குறுத்தல்",
    "Kural": "  பண்டறியேன் கூற்றென் பதனை இனியறிந்தேன்  பெண்டகையால் பேரமர்க் கட்டு.",
    "KuralExpln2": "எமன் என்று நூலோர் சொல்ல முன்பு கேட்டிருக்கிறேன்; பார்த்தது இல்லை; இப்போது தெரிந்து கொண்டேன். பெண்ணிற்கே உரிய நல்ல குணங்களுடன் பெரிதாய்ப் போரிடும் கண்களையும் உடையது தான் எமன்.",
    "KuralExpln1": "எமன் என்று சொல்லப்படுவதை முன்பு அறியேன்,  இப்பொழுது கண்டறிந்தேன், அது பெண் தனமையுடன்  போர் செய்யும் பெரிய கண்களை உடையது",
    "KuralNo": "1083"
  },
  {
    "KuralPaal": "  காமத்துப்பால் ",
    "Athigaram": " தகையணங்குறுத்தல்",
    "Kural": "  கண்டார் உயிருண்ணும் தோற்றத்தால் பெண்டகைப்  பேதைக்கு அமர்த்தன கண்.",
    "KuralExpln2": "பெண்மைக் குணம் மிக்க இப்பெண்ணின் கண்களுக்கு அவற்றைப் பார்ப்பவர் உயிரைப் பறிக்கும் தோற்றம் இருப்பதால் அவள் குணத்திற்கும் அறிவிற்கும் மாறுபட்டு போர் செய்கின்றன.",
    "KuralExpln1": "பெண்தன்மை உடைய இந்தப்  பேதைக்குக் கண்கள் கண்டவரின் உயிரை உண்ணும் தோற்றத்தோடு கூடி ஒன்றோடொன்று மாறுபட்டிருந்தன.",
    "KuralNo": "1084"
  },
  {
    "KuralPaal": "  காமத்துப்பால் ",
    "Athigaram": " தகையணங்குறுத்தல்",
    "Kural": "  கூற்றமோ கண்ணோ பிணையோ மடவரல்  நோக்கமிம் மூன்றும் உடைத்து.",
    "KuralExpln2": "என்னை துன்புறுத்துவது எமனா? என் மேனி எங்கும் படர்வதால் கண்ணா? ஏதோ ஒரு பயம் தெரிவதால் பெண்மானா? இப்பெண்ணின் பார்வை இம்மூன்று குணங்களையும் பெற்றிருக்கிறது.",
    "KuralExpln1": "எமனோ. கண்ணோ, பெண்மானோ, இந்த இளம் பெண்ணின் பார்வை இந்த மூன்றன் தன்மையும் உடையதாக இருக்கிறது.",
    "KuralNo": "1085"
  },
  {
    "KuralPaal": "  காமத்துப்பால் ",
    "Athigaram": " தகையணங்குறுத்தல்",
    "Kural": "  கொடும்புருவம் கோடா மறைப்பின் நடுங்கஞர்  செய்யல மன்இவள் கண்.",
    "KuralExpln2": "அதோ வளைந்து இருக்கும் புருவங்கள் வளையாமல் நேராக நின்று தடுத்தால், அவள் கண்கள், எனக்கு நடுக்கம் தரும் துன்பத்தை தரமாட்டா.",
    "KuralExpln1": "வளைந்த புருவங்கள் கோணாமல் நேராக இருந்து மறைக்குமானால்,  இவளுடைய கண்கள் யான் நடுங்கும் படியான  துன்பத்தைச் செய்யமாட்டா.",
    "KuralNo": "1086"
  },
  {
    "KuralPaal": "  காமத்துப்பால் ",
    "Athigaram": " தகையணங்குறுத்தல்",
    "Kural": "  கடாஅக் களிற்றின்மேற் கட்படாம் மாதர்  படாஅ முலைமேல் துகில்.",
    "KuralExpln2": "அந்தப் பெண்ணின் சாயாத முலைமேல் இருக்கும் சேலை, கொல்லம் மதம் பிடித்த ஆண் யானையின் முகபடாம் போன்று இருக்கிறது.",
    "KuralExpln1": "மாதருடைய சாயாத கொங்கைகளின் மேல் அணிந்த ஆடை, மதம் பிடித்த யானையின் மேல் இட்ட முகப்படாம் போன்றது.",
    "KuralNo": "1087"
  },
  {
    "KuralPaal": "  காமத்துப்பால் ",
    "Athigaram": " தகையணங்குறுத்தல்",
    "Kural": "  ஒண்ணுதற் கோஒ உடைந்ததே ஞாட்பினுள்  நண்ணாரும் உட்குமென் பீடு.",
    "KuralExpln2": "களத்தில் முன்பு என்னை அறியாதவரும் அறிந்தவர் சொல்லக் கேட்டு வியக்கும் என் திறம், அவள் ஒளி பொருந்திய நெற்றியைக் கண்ட அளவில் அழிந்துவிட்டதே.",
    "KuralExpln1": "போர்க்களத்தில் பகைவரும் அஞ்சுதற்க்கு காரணமான என் வலிமை, இவளுடைய ஒளி  பொருந்திய நெற்றிக்குத் தோற்று அழிந்ததே.",
    "KuralNo": "1088"
  },
  {
    "KuralPaal": "  காமத்துப்பால் ",
    "Athigaram": " தகையணங்குறுத்தல்",
    "Kural": "  பிணையேர் மடநோக்கும் நாணும் உடையாட்கு  அணியெவனோ ஏதில தந்து.",
    "KuralExpln2": " பெண்மானைப் போன்ற அச்சப் பார்வையையும் உள்ளத்தில் நாணத்தையும் நகைகளாகக் கொண்டிருக்கும் இவளுக்கு வேறு வேறு வகைப்பட்ட நகைகளை அணிவித்திருப்பது எதற்காகவோ?",
    "KuralExpln1": "பெண்மானைப் போன்ற இளமைப் பார்வையும் நாணமும் உடைய இவளுக்கு, ஒரு தொடர்பும் இல்லாத அணிகளைச் செய்து அணிவது ஏனோ.",
    "KuralNo": "1089"
  },
  {
    "KuralPaal": "  காமத்துப்பால் ",
    "Athigaram": " தகையணங்குறுத்தல்",
    "Kural": "  உண்டார்கண் அல்லது அடுநறாக் காமம்போல் கண்டார் மகிழ்செய்தல் இன்று.",
    "KuralExpln2": "காய்ச்சப்பட்ட கள், உண்டவர்க்கே மகிழ்ச்சி தரும்; காதலைப் போல், காண்பவருக்கும் அது மகிழ்ச்சி தருவது இல்லை.",
    "KuralExpln1": "கள், தன்னை உண்டவரிடத்தில் அல்லாமல் காமத்தைப் போல் தன்னைக் கண்டவரிடத்தில் மயக்கத்தை உண்டாக்குவதில்லையே.",
    "KuralNo": "1090"
  },
  {
    "KuralPaal": "  காமத்துப்பால் ",
    "Athigaram": " குறிப்பறிதல்",
    "Kural": "  இருநோக்கு இவளுண்கண் உள்ளது ஒருநோக்கு  நோய்நோக்கொன் றந்நோய் மருந்து.",
    "KuralExpln2": "இவளின் மையூட்டப்பட்ட கண்களில் என்மேல் இரண்டு நோக்கம் இருப்பது தெரிகிறது. ஒரு நோக்கம் எனக்கு துன்பம் தெரிகிறது. மற்றொன்று அந்தத் துன்பத்திற்கு மருந்து ஆகிறது.",
    "KuralExpln1": "இவளுடைய மை தீட்டிய கண்களில் உள்ளது  இருவகைப்பட்ட நோக்கமாகும், அவற்றுள் ஒரு நோக்கம் நோய் செய்யும் நோக்கம்,  மற்றொன்று அந் நோய்க்கு மருந்தாகும்.",
    "KuralNo": "1091"
  },
  {
    "KuralPaal": "  காமத்துப்பால் ",
    "Athigaram": " குறிப்பறிதல்",
    "Kural": "  நோக்கினாள் நோக்கி இறைஞ்சினாள் அஃதவள்  யாப்பினுள் அட்டிய நீர்.",
    "KuralExpln2": "நான் பார்க்காதபோது, என்னைப் பார்த்தாள்; பார்த்து நாணத்தால் தலைகுனிந்தாள்;  இந்த செயல் எங்களுக்குள் காதல் பயிர் வளர அவள் ஊற்றிய நீராகும்.",
    "KuralExpln1": "என்னை நோக்கினாள், யான் கண்டதும் நோக்கித் தலைகுனிந்தால், அது அவள் வளர்க்கும் அன்பினுள் வார்க்கின்ற நீராகும்.",
    "KuralNo": "1093"
  },
  {
    "KuralPaal": "  காமத்துப்பால் ",
    "Athigaram": " குறிப்பறிதல்",
    "Kural": "  யான்நோக்கும் காலை நிலன்நோக்கும் நோக்காக்கால்  தான்நோக்கி மெல்ல நகும்.",
    "KuralExpln2": "நான் அவளை பார்க்கும்போது தலைகுனிந்து நிலத்தைப் பார்ப்பாள், நான் பார்க்காதபோதோ என்னைப் பார்த்து மெல்ல தனக்குள்ளே சிரிப்பாள்.",
    "KuralExpln1": "யான் நோக்கும் போது அவள் நிலத்தை நோக்குவாள், யான் நோக்காத போது அவள் என்னை நோக்கி மெல்லத் தனக்குள் மகிழ்வாள்.",
    "KuralNo": "1094"
  },
  {
    "KuralPaal": "  காமத்துப்பால் ",
    "Athigaram": " குறிப்பறிதல்",
    "Kural": "  கண்களவு கொள்ளும் சிறுநோக்கம் காமத்தில்  செம்பாகம் அன்று பெரிது.",
    "KuralExpln2": "நான் பார்க்காதபோது, என்னைக் களவாக பார்க்கும் இவளின் சிறு பார்வை, காதலில் சரி பாதி அன்று அதற்கு மேலாம்.",
    "KuralExpln1": "கண்ணால் என்னை நோக்கிக் களவு கொள்கின்ற சுருங்கிய பார்வை காமத்தில் நேர்பாதி அன்று, அதைவிடப் பெரிய பகுதியாகும்.",
    "KuralNo": "1092"
  },
  {
    "KuralPaal": "  காமத்துப்பால் ",
    "Athigaram": " குறிப்பறிதல்",
    "Kural": "  உறாஅ தவர்போல் சொலினும் செறாஅர்சொல்  ஒல்லை உணரப் படும்.",
    "KuralExpln2": "(பேசினேன்) அவள் யாரே எவரோ என்று பதில் சொன்னாள்; சொன்னாலும், மனத்தில் பகை இல்லாத அவளது சொல்லின் பொருள் விரைவில் அறியப்படும்.",
    "KuralExpln1": "புறத்தே அயலார் போல் அன்பில்லாத சொற்களைச் சொன்னாலும், அகத்தே பகையில்லாதவரின் சொல் என்பது விரைவில் அறியப்படும்.",
    "KuralNo": "1096"
  },
  {
    "KuralPaal": "  காமத்துப்பால் ",
    "Athigaram": " குறிப்பறிதல்",
    "Kural": "  கண்ணொடு கண்இணை நோக்கொக்கின் வாய்ச்சொற்கள்  என்ன பயனும் இல.",
    "KuralExpln2": "காதலரில் ஒருவர் கண்ணோடு மற்றொருவர் கண்ணும் பார்வையால் பேசிவிட்டால் அதற்கு பிறகு வாய்ச் சொற்களால் ஒரு பயனும் இல்லை.",
    "KuralExpln1": "கண்களோடு கண்கள் நோக்காமல் ஒத்திருந்து அன்பு செய்யுமானால் வாய்ச் சொற்கள் என்ன பயனும் இல்லாமற் போகின்றன.",
    "KuralNo": "1100"
  },
  {
    "KuralPaal": "  காமத்துப்பால் ",
    "Athigaram": " குறிப்பறிதல்",
    "Kural": "  அசையியற்கு உண்டாண்டோ ர் ஏஎர்யான் நோக்கப்  பசையினள் பைய நகும்.",
    "KuralExpln2": "யாரோ எவரோ போல அவள் பேசிய பின்பும் நான் அவளைப் பார்க்க, அவள் மனம் நெகிழ்ந்து மனத்திற்குள் மெல்ல சிரித்தாள்; அச்சிரிப்பிலும் அவளுக்கு ஏதோ ஒரு குறிப்பு இருப்பது தெரிகிறது.",
    "KuralExpln1": "யான் நோக்கும் போது அதற்காக அன்பு கொண்டவனாய் மெல்லச் சிரிப்பாள், அசையும் மெல்லிய இயல்பை உடைய அவளுக்கு அப்போது ஓர் அழகு உள்ளது.",
    "KuralNo": "1098"
  },
  {
    "KuralPaal": "  காமத்துப்பால் ",
    "Athigaram": " குறிப்பறிதல்",
    "Kural": "  ஏதிலார் போலப் பொதுநோக்கு நோக்குதல்  காதலார் கண்ணே உள.",
    "KuralExpln2": "முன்பின் தெரியாதவர் போல, பொதுவாக பார்த்தப் பேசுவது காதலர்களிடம் இருக்கும் குணந்தான்.",
    "KuralExpln1": "புறத்தே அயலார்போல் அன்பில்லாத பொது நோக்கம் கொண்டு பார்த்தல், அகத்தே காதல் கொண்டவரிடம் உள்ள இயல்பாகும்.",
    "KuralNo": "1099"
  },
  {
    "KuralPaal": "  காமத்துப்பால் ",
    "Athigaram": " புணர்ச்சி மகிழ்தல்",
    "Kural": "  கண்டுகேட்டு உண்டுயிர்த்து உற்றறியும் ஐம்புலனும் ஒண்தொடி கண்ணே உள.",
    "KuralExpln2": "விழியால் பார்த்து, செவியால்கேட்டு, நாவால் உண்டு, மூக்கால் மோந்து, உடம்பால் தீண்டி என் ஐம்பொறிகளாலும்  அனுபவிக்கும்படும் இன்பம் ஒளிமிக்க வளையல்களை அணிந்த மனைவியிடம் மட்டுமே  உண்டு.",
    "KuralExpln1": "கண்டும் கேட்டும் உண்டும் முகர்ந்தும் உற்றும் அறிகின்ற ஐந்து புலன்களாகிய இன்பங்களும் ஒளி பொருந்திய வளையல் அணிந்த இவளிடத்தில் உள்ளன.",
    "KuralNo": "1101"
  },
  {
    "KuralPaal": "  காமத்துப்பால் ",
    "Athigaram": " குறிப்பறிதல்",
    "Kural": "  செறாஅச் சிறுசொல்லும் செற்றார்போல் நோக்கும்  உறாஅர்போன்று உற்றார் குறிப்பு.",
    "KuralExpln2": "(ஆம். இப்போது தெரிகிறது)  கோபம் இல்லாமல் பேசும் பேச்சும், பகைவர் போன்ற பார்வையும், யாரே போலத் தோன்றி நட்பாவார் காட்டும் அடையாளங்கள்.",
    "KuralExpln1": "பகை கொள்ளாத கடுஞ்சொல்லும், பகைவர் போல் பார்க்கும் பார்வையும் புறத்தே அயலார் போல் இருந்து அகத்தே அன்பு கொண்டவரின் குறிப்பாகும்.",
    "KuralNo": "1097"
  },
  {
    "KuralPaal": "  காமத்துப்பால் ",
    "Athigaram": " புணர்ச்சி மகிழ்தல்",
    "Kural": "  தாம்வீழ்வார் மென்றோள் துயிலின் இனிதுகொல்  தாமரைக் கண்ணான் உலகு.",
    "KuralExpln2": "தாம் விரும்பும் மனைவியின்  மெல்லிய தோளைத் தழுவித் தூங்கும் உறக்கத்தைவிடத் தாமரைக் கண்ணனாகிய திருமாலின் உலகம் இனிமை ஆனதோ?",
    "KuralExpln1": "தாமரைக் கண்ணனுடைய உலகம், தாம் விரும்பும் காதலியரின் மெல்லிய தோள்களில் துயிலும் துயில் போல் இனிமை உடையதோ.",
    "KuralNo": "1103"
  },
  {
    "KuralPaal": "  காமத்துப்பால் ",
    "Athigaram": " புணர்ச்சி மகிழ்தல்",
    "Kural": "  பிணிக்கு மருந்து பிறமன் அணியிழை  தன்நோய்க்குத் தானே மருந்து.",
    "KuralExpln2": "நோய்களுக்கு மருந்து பெரும்பாலும், அந்நோய்களுக்கு மாறான இயல்பை  உடையவையே. ஆனால் இவள் தந்த நோய்க்கு இவளே மருந்து.",
    "KuralExpln1": "நோய்களுக்கு மருந்து வேறு பொருள்களாக இருக்கின்றன, ஆனால் அணிகலன் அணிந்த இவளால் வளர்ந்த நோய்க்கு இவளே மருந்தாக இருக்கின்றாள்.",
    "KuralNo": "1102"
  },
  {
    "KuralPaal": "  காமத்துப்பால் ",
    "Athigaram": " புணர்ச்சி மகிழ்தல்",
    "Kural": "  நீங்கின் தெறூஉம் குறுகுங்கால் தண்ணென்னும்  தீயாண்டுப் பெற்றாள் இவள்?",
    "KuralExpln2": "தன்னை நீங்கினால் சுடும், நெருங்கினால் குளிரும் ஒரு தீயை என் உள்ளத்தில் ஏற்ற, இவள் அதை எங்கிருந்து பெற்றாள்?",
    "KuralExpln1": "நீங்கினால் சுடுகின்றது, அணுகினால் குளிர்ச்சியாக இருக்கின்றது, இத்தகைய புதுமையானத் தீயை இவள் எவ்விடத்திலிருந்து பெற்றாள்.",
    "KuralNo": "1104"
  },
  {
    "KuralPaal": "  காமத்துப்பால் ",
    "Athigaram": " புணர்ச்சி மகிழ்தல்",
    "Kural": "  வேட் ட பொழுதின் அவையவை போலுமே  தோட் டார் கதுப்பினாள் தோள்.",
    "KuralExpln2": "நாம் விரும்பும் பொருள்கள் விரும்பியபொழுது விரும்பியவாறே இன்பம் தருவது போல, பூச்சூடிய கூந்தலை உடைய இவள் தோள்கள் இவளுடன் எப்போது கூடினாலும் இன்பம் தருகின்றன.",
    "KuralExpln1": "மலரணிந்த கூந்தலை உடைய இவளுடைய  தோள்கள் விருப்பமான பொருள்களை நினைத்து விரும்பிய பொழுது அவ்வப் பொருள்களைப் போலவே இன்பம் செய்கின்றன.",
    "KuralNo": "1105"
  },
  {
    "KuralPaal": "  காமத்துப்பால் ",
    "Athigaram": " புணர்ச்சி மகிழ்தல்",
    "Kural": "  தம்மில் இருந்து தமதுபாத்து உண்டற்றால்  அம்மா அரிவை முயக்கு.",
    "KuralExpln2": "அழகிய மா நிறப் பெண்ணாகிய என் மனைவியிடம் கூடிப் பெறும் சுகம், தன் சொந்த வீட்டில் இருந்து கொண்டு, தன் உழைப்பில் வந்தவற்றைத் தனக்குரியவர்களுடன் பகிர்ந்து உண்ண வரும் சுகம் போன்றது.",
    "KuralExpln1": "அழகிய மா நிறம் உடைய இவளுடைய தழுவுதல்,  தம்முடைய வீட்டிலிருந்து தாம்  ஈட்டிய பொருளைப் பகுந்து கொடுத்து உண்டாற் போன்றது.",
    "KuralNo": "1107"
  },
  {
    "KuralPaal": "  காமத்துப்பால் ",
    "Athigaram": " புணர்ச்சி மகிழ்தல்",
    "Kural": "  வீழும் இருவர்க்கு இனிதே வளியிடை  போழப் படாஅ முயக்கு.",
    "KuralExpln2": "இறுக அணைத்துக் கிடப்பதால் காற்றும் ஊடே நுழைய முடியாதபடி  கூடிப் பெறும் சுகம், விரும்பிக் காதலிப்பார் இருவர்க்கும் இனிமையானதே.",
    "KuralExpln1": "காற்று இடையறுத்துச் செல்லாதபடி தழுவும் தழுவுதல், ஒருவரை ஒருவர் விரும்பிய காதலர் இருவருக்கும் இனிமை உடையதாகும்.",
    "KuralNo": "1108"
  },
  {
    "KuralPaal": "  காமத்துப்பால் ",
    "Athigaram": " நலம் புனைந்து உரைத்தல்",
    "Kural": "  முறிமேனி முத்தம் முறுவல் வெறிநாற்றம்  வேலுண்கண் வேய்த்தோ ளவட்கு.",
    "KuralExpln2": "மூங்கில் போன்ற  தோளை  உடைய  அவளுக்கு  மேனி இளந்தளிர்; பல்லோ  முத்து; உடல் மணமோ நறுமணம்; மையூட்டப் பெற்ற கண்களோ வேல்!",
    "KuralExpln1": "மூங்கில் போன்ற தோளை உடைய இவளுக்குத் தளிரே மேன், முத்தே பல், இயற்கை மணமே மணம், வேலே மை உண்ட கண்.",
    "KuralNo": "1113"
  },
  {
    "KuralPaal": "  காமத்துப்பால் ",
    "Athigaram": " புணர்ச்சி மகிழ்தல்",
    "Kural": "  ஊடல் உணர்தல் புணர்தல் இவைகாமம்  கூடியார் பெற்ற பயன்.",
    "KuralExpln2": "படுக்கைக்குப் போகுமுன் சிறு ஊடல் செய்தல், தவறு உணர்ந்து  சமாதானம் ஆதல், அதன்பின் கூடல் இவை அல்லவா திருமணம் செய்து கொண்டவர் பெற்ற பயன்கள்!",
    "KuralExpln1": "ஊடுதல், ஊடலை உணர்ந்து விடுதல், அதன்பின் கூடுதல் ஆகிய  இவை காதல் வாழ்வு நிறைவேறப் பெற்றவர் பெற்ற பயன்களாகும்.",
    "KuralNo": "1109"
  },
  {
    "KuralPaal": "  காமத்துப்பால் ",
    "Athigaram": " புணர்ச்சி மகிழ்தல்",
    "Kural": "  உறுதோறு உயிர்தளிர்ப்பத் தீண்டலால் பேதைக்கு  அமிழ்தின் இயன்றன தோள்.",
    "KuralExpln2": "இவளை அணைக்கும்போது எல்லாம் வாடிக் கிடந்த என் உயிர் தளிர்க்கும்படி என்னைத் தொடுவதால், இவளின் தோள்கள் அமிழ்தத்தில் செய்யப்பட்டவை போலும்.",
    "KuralExpln1": "பொருந்து போதெல்லாம் உயிர் தளிர்க்கும் படியாகத் தீண்டுதலால் இவளுக்கு தோள்கள் அமிழ்தத்தால் செய்யப்பட்டிருக்க வேண்டும்.",
    "KuralNo": "1106"
  },
  {
    "KuralPaal": "  காமத்துப்பால் ",
    "Athigaram": " புணர்ச்சி மகிழ்தல்",
    "Kural": "  அறிதோறு அறியாமை கண்டற்றால் காமம்  செறிதோறும் சேயிழை மாட்டு.",
    "KuralExpln2": "நூல்களாலும் நுண் அறிவாலும் அறிய அறிய முன்னைய நம் அறியாமை தெரிவதுபோல, நல்ல அணிகளை  அணிந்திருக்கும்   என் மனைவியுடன் கூடக் கூட அவள் மீது  உள்ள என் காதற்சுவையும் புதிது புதிதாகத் தெரிகிறது.",
    "KuralExpln1": "செந்நிற அணிகலன்களை அணிந்த இவளிடம் பொருந்துந்தோறும் காதல் உணர்தல்,நூற் பொருள்களை அறிய அறிய அறியாதமைக் கண்டாற் போன்றது.",
    "KuralNo": "1110"
  },
  {
    "KuralPaal": "  காமத்துப்பால் ",
    "Athigaram": " நலம் புனைந்து உரைத்தல்",
    "Kural": "  நன்னீரை வாழி அனிச்சமே நின்னினும்  மென்னீரள் யாம்வீழ் பவள்.",
    "KuralExpln2": "அனிச்சம்  பூவே! நீ எல்லாப் பூக்களிலுமே  மென்மையால் சிறந்த இயல்பை உடையை வாழ்ந்து போ! ஒன்று உனக்குத் தெரியுமா? என்னால் விரும்பப்படும் என் மனைவி உன்னைக் காட்டிலும் மென்மையானவள்!",
    "KuralExpln1": "அனிச்சப்பூவே நல்ல மென்மை தன்மை பெற்றிறுக்கின்றாய், நீ வாழ்க, யாம் விரும்பும் காதலி உன்னை விட மெல்லியத் தன்மை கொண்டவள்.",
    "KuralNo": "1111"
  },
  {
    "KuralPaal": "  காமத்துப்பால் ",
    "Athigaram": " நலம் புனைந்து உரைத்தல்",
    "Kural": "  காணின் குவளை கவிழ்ந்து நிலன்நோக்கும்  மாணிழை கண்ணொவ்வேம் என்று.",
    "KuralExpln2": "குவளைப் பூக்களால் காண முடியுமானால், சிறந்த அணிகளைப் பூண்டிருக்கும் என் மனைவியின் கண்ணைப் போல  தாம் இருக்கமாட்டோம் என்று எண்ணி நாணத்தால் தலைகுனிந்து நிலத்தைப் பார்க்கும்.",
    "KuralExpln1": "குவளை மலர்கள் காணும் தன்மைப் பெற்றுக் கண்டால், இவளுடைய கண்களுக்கு தாம் ஒப்பாக வில்லையே என்று தலை கவிழ்ந்து நிலத்தை நோக்கும்.",
    "KuralNo": "1114"
  },
  {
    "KuralPaal": "  காமத்துப்பால் ",
    "Athigaram": " நலம் புனைந்து உரைத்தல்",
    "Kural": "  மாதர் முகம்போல் ஒளிவிட வல்லையேல்  காதலை வாழி மதி.",
    "KuralExpln2": "நிலவே! நீ வாழ்க! என் மனைவியின் முகம்போல் நான் மகிழும்படி ஒளிவீசுவாய் என்றால் நீயும் என் காதலைப் பெறுவாய்.",
    "KuralExpln1": "திங்களே! இம் மாதரின் முகத்தைப் போல உண்ணால் ஒளி வீச முடியுமானால், நீயும் இவள் போல் என் காதலுக்கு உரிமை பெறுவாய்.",
    "KuralNo": "1118"
  },
  {
    "KuralPaal": "  காமத்துப்பால் ",
    "Athigaram": " குறிப்பறிதல்",
    "Kural": "  குறிக்கொண்டு நோக்காமை அல்லால் ஒருகண்  சிறக்கணித்தாள் போல நகும்",
    "KuralExpln2": "நேரே பார்க்காமல் ஒரு கண்ணை மட்டும் சுருக்கி பார்ப்பவள் போல என்னைப் பார்த்துப் பார்த்துப் பிறகு தனக்குள் தானே மகிழ்வாள்.",
    "KuralExpln1": "என்னை நேராகக் குறித்துப் பார்க்காத அத் தன்மையே அல்லாமல், ஒரு கண்ணைச் சுருக்கினவள் போல் என்னைப் பார்த்து தனக்குள் மகிழ்வாள்.",
    "KuralNo": "1095"
  },
  {
    "KuralPaal": "  காமத்துப்பால் ",
    "Athigaram": " நலம் புனைந்து உரைத்தல்",
    "Kural": "  மலரன்ன கண்ணாள் முகமொத்தி யாயின்  பலர்காணத் தோன்றல் மதி.",
    "KuralExpln2": "நிலவே  மலர் போன்ற கண்ணை உடைய என் மனைவியின் முகம் போல  ஆக நீ விரும்பினால் நான் மட்டும் காணத் தோன்று; பலரும் காணும்படி தோன்றாதே.",
    "KuralExpln1": "திங்களே! மலர்போன்ற கண்களை உடைய இவளுடைய முகத்தை ஒத்திருக்க விரும்பினால், நீ பலரும் காணும்படியாகத் தோன்றாதே.",
    "KuralNo": "1119"
  },
  {
    "KuralPaal": "  காமத்துப்பால் ",
    "Athigaram": " நலம் புனைந்து உரைத்தல்",
    "Kural": "  அனிச்சப்பூக் கால்களையாள் பெய்தாள் நுகப்பிற்கு  நல்ல படாஅ பறை.",
    "KuralExpln2": "என் மனைவி தன் மென்மையை எண்ணாமல் அனிச்சம்பூவை அதன் காம்பின் அடிப்பகுதியைக் களையாமல் அப்படியே சூடிவிட்டாள். அதனால் நொந்து  வருந்தும் இவள் இடுப்பிற்கு நல்ல மங்கல ஒலி இனி ஒலிக்காது.",
    "KuralExpln1": "அவள் தன் மென்மை அறியாமல் அனிச்ச மலர்களைக் காம்பு களையாமல் சூடினால், அவற்றால் நொந்து வருத்தும் அவளுடைய இடைக்குப் பறைகள் நல்லனவாய் ஒலியா.",
    "KuralNo": "1115"
  },
  {
    "KuralPaal": "  காமத்துப்பால் ",
    "Athigaram": " நலம் புனைந்து உரைத்தல்",
    "Kural": "  அனிச்சமும் அன்னத்தின் தூவியும் மாதர்  அடிக்கு நெருஞ்சிப் பழம்.",
    "KuralExpln2": "உலகம் மென்மைக்குச் சொல்லும் அனிச்சம் பூவும், அன்னப் பறவையின் இளஞ்சிறகும், என் மனைவியின் பாதங்களுக்கு நெருஞ்சிப்பழம் போல வருத்தம் தரும்.",
    "KuralExpln1": "அனிச்ச மலரும், அன்னப்பறவையின் இறகும் ஆகிய இவைகள் மாதரின் மெல்லிய அடிகளுக்கு நெருஞ்சிமுள் போன்றவை.",
    "KuralNo": "1120"
  },
  {
    "KuralPaal": "  காமத்துப்பால் ",
    "Athigaram": " நலம் புனைந்து உரைத்தல்",
    "Kural": "  அறுவாய் நிறைந்த அவிர்மதிக்குப் போல  மறுவுண்டோ மாதர் முகத்து.",
    "KuralExpln2": " நட்சத்திரங்கள் ஏன் கலங்க வேண்டும்? தேய்ந்து முழுமை பெறும் ஒளிமிக்க நிலாவில் இருப்பது போல என் மனைவியின் முகத்தில் மறு ஏதும் உண்டா என்ன?",
    "KuralExpln1": "குறைந்த இடமெல்லாம் படிப்படியாக நிறைந்து விளங்குகின்ற திங்களிடம் உள்ளது போல் இந்த மாதர் முகத்தில் களங்கம் உண்டோ.இல்லையே.",
    "KuralNo": "1117"
  },
  {
    "KuralPaal": "  காமத்துப்பால் ",
    "Athigaram": " காதற் சிறப்பு உரைத்தல்",
    "Kural": "  பாலொடு தேன்கலந் தற்றே பணிமொழி  வாலெயிறு ஊறிய நீர்.",
    "KuralExpln2": "என்னிடம் மெல்லிதாகப் பேசும் என் மனைவியின் வெண்மையான பற்களிடையே ஊறிய நீர், பாலோடு தேனைக் கலந்த கலவை போலும்!",
    "KuralExpln1": "மென்மையான மொழிகளைப் பேசு கின்ற இவளுடைய தூய பற்களில்  ஊறிய நீர் பாலுடன் தேனைக் கலந்தாற் போன்றதாகும்.",
    "KuralNo": "1121"
  },
  {
    "KuralPaal": "  காமத்துப்பால் ",
    "Athigaram": " காதற் சிறப்பு உரைத்தல்",
    "Kural": "  கருமணியிற் பாவாய்நீ போதாயாம் வீழும்  திருநுதற்கு இல்லை இடம்.",
    "KuralExpln2": "என் கருமணிக்குள் இருக்கும் பாவையே! நீ அதை விட்டுப் போய்விடு; நான் விரும்பும் என் மனைவிக்கு என் கண்ணுக்குள் இருக்க இடம் போதவில்லை.",
    "KuralExpln1": "என் கண்ணின் கருமணியில் உள்ள பாவையே நீ போய் விடு, யாம் விரும்புகின்ற இவளுக்கு என் கண்ணில் இருக்க இடம் இல்லையே.",
    "KuralNo": "1123"
  },
  {
    "KuralPaal": "  காமத்துப்பால் ",
    "Athigaram": " காதற் சிறப்பு உரைத்தல்",
    "Kural": "  கண்ணுள்ளின் போகார் இமைப்பின் பருகுவரா  நுண்ணியர்எம் காத லவர்.",
    "KuralExpln2": "என் அன்பர் என் கண்ணை விட்டுப் போகமாட்டிடார்; ஒருவேளை நான் அறியாமல் இமைத்தால் வருந்தவும் மாட்டார். பிறர் அறிய முடியாத நுட்பத் தன்மையர் அவர்.",
    "KuralExpln1": "எம் காதலர் எம் கண்ணுள்ளிருந்து போக மாட்டார், கண்ணை மூடி இமைத்தாலும் அதனால் வருந்த மாட்டார், அவர் அவ்வளவு நுட்பமானவர்.",
    "KuralNo": "1126"
  },
  {
    "KuralPaal": "  காமத்துப்பால் ",
    "Athigaram": " காதற் சிறப்பு உரைத்தல்",
    "Kural": "  உடம்பொடு உயிரிடை என்னமற் றன்ன  மடந்தையொடு எம்மிடை நட்பு.",
    "KuralExpln2": "என் மனைவிக்கும் எனக்கும் இடையே உள்ள உறவு, உடம்பிற்கும் உயிருக்கும் இடையே எத்தகைய உறவோ அத்தகையது.",
    "KuralExpln1": "இம் மடந்தையோடு எம்மிடையே உள்ள நட்பு முறைகள், உடம்போடு உயிர்க்கு உள்ள தொடர்புகள், எத்தன்மையானவையோ அத்தன்மையானவை.",
    "KuralNo": "1122"
  },
  {
    "KuralPaal": "  காமத்துப்பால் ",
    "Athigaram": " நலம் புனைந்து உரைத்தல்",
    "Kural": "  மலர்காணின் மையாத்தி நெஞ்சே இவள்கண்  பலர்காணும் பூவொக்கும் என்று.",
    "KuralExpln2": "நெஞ்சே நான் ஒருவனே காணும் என் மனைவியின் கண்கள், பலருங் காணும் பூக்களைப் போல் இருக்கும் என்று எண்ணி மலர்களைக் கண்டு மயங்குகிறாயே!  (இதோ பார்)",
    "KuralExpln1": "நெஞ்சமே! இவளுடைய கண்கள் பலரும் காண்கின்ற மலர்களை ஒத்திருக்கின்றன, என்று நினைத்து ஒத்த மலர்களைக் கண்டால் நீ மயங்குகின்றாய்.",
    "KuralNo": "1112"
  },
  {
    "KuralPaal": "  காமத்துப்பால் ",
    "Athigaram": " காதற் சிறப்பு உரைத்தல்",
    "Kural": "  கண்ணுள்ளார் காத லவராகக் கண்ணும்  எழுதேம் கரப்பாக்கு அறிந்து.",
    "KuralExpln2": "என் கண்ணுக்குள் அவர் இருப்பதால் கண்ணுக்கு மை தீட்டும் நேரம் அவர் மறைய நேரும் என்பதை அறிந்து மையும்  தீட்டமாட்டேன்.",
    "KuralExpln1": "எம் காதலர் கண்ணினுள் இருக்கின்றார், ஆகையால் மை எழுதினால் அவர் மறைவதை எண்ணிக் கண்ணுக்கு மையும் எழுதமாட்டோம்.",
    "KuralNo": "1127"
  },
  {
    "KuralPaal": "  காமத்துப்பால் ",
    "Athigaram": " காதற் சிறப்பு உரைத்தல்",
    "Kural": "  நெஞ்சத்தார் காத லவராக வெய்துண்டல்  அஞ்சுதும் வேபாக் கறிந்து.",
    "KuralExpln2": "என்னவர் என் நெஞ்சிலேயே வாழ்வதால் சூடாக உண்டால் அது அவரைச் சுட்டுவிடும் என்று எண்ணி உண்ணப் பயப்படுகிறேன்.",
    "KuralExpln1": "எம் காதலர் நெஞ்சினுள் இருக்கின்றார், ஆகையால் சூடான பொருளை உண்டால் அவர் வெப்பமுறுதலை எண்ணிச் சூடான பொருளை உண்ண அஞ்சு கின்றோம்.",
    "KuralNo": "1128"
  },
  {
    "KuralPaal": "  காமத்துப்பால் ",
    "Athigaram": " காதற் சிறப்பு உரைத்தல்",
    "Kural": "  வாழ்தல் உயிர்க்கன்னள் ஆயிழை சாதல்  அதற்கன்னள் நீங்கும் இடத்து.",
    "KuralExpln2": "என் மனைவி, நான் அவளுடன் கூடும்போது உயிருக்கு உடம்பு போன்றிருக்கிறாள். அவளைப் பிரியும்போது உயிர் உடம்பை விட்டுப் பிரிவது போன்றிருக்கிறாள்.",
    "KuralExpln1": "ஆராய்ந்து அணிகலன்களை அணிந்த இவள் கூடும் போது உயிர்க்கு வாழ்வு போன்றவள், பிரியும் போது உயிர்க்கு சாவு போன்றவள்.",
    "KuralNo": "1124"
  },
  {
    "KuralPaal": "  காமத்துப்பால் ",
    "Athigaram": " காதற் சிறப்பு உரைத்தல்",
    "Kural": "  இமைப்பின் கரப்பாக்கு அறிவல் அனைத்திற்கே  ஏதிலர் என்னும் இவ் வூர்.",
    "KuralExpln2": "என் கண்கள் இமைத்தால் உள்ளிருக்கும் என்னவர் மறைவதை அறிந்து நான் கண்களை இமைப்பதில்லை. இதை விளங்கிக் கொள்ளாத உறவினர் அவரை அன்பற்றவர் என்கின்றனர்.",
    "KuralExpln1": "கண் இமைத்தால் காதலர் மறைந்து போதலை அறிகின்றேன், அவ்வளவிற்கே இந்த ஊரார் அவரை அன்பில்லாதவர் என்று சொல்லுவர்.",
    "KuralNo": "1129"
  },
  {
    "KuralPaal": "  காமத்துப்பால் ",
    "Athigaram": " காதற் சிறப்பு உரைத்தல்",
    "Kural": "  உவந்துறைவர் உள்ளத்துள் என்றும் இகந்துறைவர் ஏதிலர் என்னும் இவ் வூர்.",
    "KuralExpln2": "என்னவர் எப்போதும் என் நெஞ்சிற்குள்ளேயே மகிழ்ந்து இருக்கிறார். இதை அறியாத உறவினர் அவருக்கு அத்தனை அன்பு இல்லை என்கின்றனர்.",
    "KuralExpln1": "காதலர் எப்போதும் என் உள்ளத்தில் மகிழ்ந்து வாழ்கின்றார், ஆனால் அதை அறியாமல் பிரிந்து வாழ்கின்றார், அன்பில்லாதவர் என்று இந்த ஊரார் அவரைப் பழிப்பர்.",
    "KuralNo": "1130"
  },
  {
    "KuralPaal": "  காமத்துப்பால் ",
    "Athigaram": " காதற் சிறப்பு உரைத்தல்",
    "Kural": "  உள்ளுவன் மன்யான் மறப்பின் மறப்பறியேன்  ஒள்ளமர்க் கண்ணாள் குணம்.",
    "KuralExpln2": "ஒளியுடன் கூடிய கண்களை உடைய என் மனைவியின் குணங்களை  நான் மறந்தால் அல்லவா  அவளை நினைப்பதற்கு? மறப்பதும் இல்லை. அதனால் நினைப்பதும் இல்லை.",
    "KuralExpln1": "போர் செய்யும் பண்புகளை உடைய இவளுடைய பண்புகளை யான் மறந்தால் பிறகு நினைக்க முடியும் ஆனால் ஒரு போதும் மறந்ததில்லையே.",
    "KuralNo": "1125"
  },
  {
    "KuralPaal": "  காமத்துப்பால் ",
    "Athigaram": " நலம் புனைந்து உரைத்தல்",
    "Kural": "  மதியும் மடந்தை முகனும் அறியா  பதியின் கலங்கிய மீன்.",
    "KuralExpln2": "அதோ, நிலாவிற்கும் என் மனைவியின்  முகத்திற்கும் வேறுபாடு தெரியாது நட்சத்திரங்கள், தாம் இருந்த இடத்திலிருந்து இடம் விட்டுக் கலங்கித் திரிகின்றன!",
    "KuralExpln1": "விண்மீன்கள் திங்களையும் இவளுடைய முகத்தையும் வேறுபாடு கண்டு அறியமுடியாமல் தம் நிலையில் நிற்காமல் கலங்கித் திரிகின்றன.",
    "KuralNo": "1116"
  },
  {
    "KuralPaal": "  காமத்துப்பால் ",
    "Athigaram": " நாணுத் துறவு உரைத்தல்",
    "Kural": "  காமக் கடும்புனல் உய்க்கும் நாணொடு  நல்லாண்மை என்னும் புணை.",
    "KuralExpln2": "ஆம்; நாணம், ஆண்மை என்னும் படகுகளைக் காதலாகிய கடும் வெள்ளம் அடித்துக் கொண்டு போய்விட்டது.",
    "KuralExpln1": "நாணமும் நல்ல ஆண்மையுமாகிய தோணிகளைக் காமம் என்னும் கடுமையான வெள்ளம் அடித்துக் கொண்டு போய் விடுகின்றன.",
    "KuralNo": "1134"
  },
  {
    "KuralPaal": "  காமத்துப்பால் ",
    "Athigaram": " நாணுத் துறவு உரைத்தல்",
    "Kural": "  மடலூர்தல் யாமத்தும் உள்ளுவேன் மன்ற  படல்ஒல்லா பேதைக்கென் கண்.",
    "KuralExpln2": "அவள் குணத்தை எண்ணி என் கண்கள் இரவெல்லாம் உறங்குவதில்லை. அதனால் நள்ளிரவிலும்கூட மடல் ஊர்வது பறிறயே எண்ணுவேன்.",
    "KuralExpln1": "மடலூர்தலைப் பற்றி நள்ளிரவிலும் உறுதியாக நினைக்கின்றேன், காதலியின் பிரிவின் காரணமாக என் கண்கள் உறங்காமல் இருக்கின்றன.",
    "KuralNo": "1136"
  },
  {
    "KuralPaal": "  காமத்துப்பால் ",
    "Athigaram": " நாணுத் துறவு உரைத்தல்",
    "Kural": "  காமம் உழந்து வருந்தினார்க்கு ஏமம்  மடலல்லது இல்லை வலி.",
    "KuralExpln2": "காதல் நிறைவேற முடியாமல் வருந்தும் காதலர்க்கு மடல் ஏறுதலைத் தவிர வேறு பலம் இல்லை.",
    "KuralExpln1": "காமத்தால் துன்புற்று (காதலின் அன்பு பெறாமல்) வருந்தினவர்க்குக் காவல் மடலூர்தல்  அல்லாமல் வலிமையானத் துணை வேறொன்றும் இல்லை.",
    "KuralNo": "1131"
  },
  {
    "KuralPaal": "  காமத்துப்பால் ",
    "Athigaram": " நாணுத் துறவு உரைத்தல்",
    "Kural": "  தொடலைக் குறுந்தொடி தந்தாள் மடலொடு  மாலை உழக்கும் துயர்.",
    "KuralExpln2": "மாலைப் பொழுதுகளில் நான் அடையும் மயக்கத்தையும் அதற்கு மருந்தாகிய மடல் ஏறுதலையும், மலை போல வளையல் அணிந்திருக்கும் அவளே எனக்குத் தந்தாள்.",
    "KuralExpln1": "மடலோறுதலோடு மாலைக்காலத்தில் வருந்தும் துயரத்தை  மாலைபோல் தொடர்ந்த சிறு வளையல் அணிந்த காதலி எனக்கு தந்தாள்.",
    "KuralNo": "1135"
  },
  {
    "KuralPaal": "  காமத்துப்பால் ",
    "Athigaram": " நாணுத் துறவு உரைத்தல்",
    "Kural": "  நோனா உடம்பும் உயிரும் மடலேறும்  நாணினை நீக்கி நிறுத்து.",
    "KuralExpln2": " காதலை நிறைவேற்ற முடியாது வருந்தும் இந்த உடலும் உயிரும்  வெட்கத்தை விட்டுவிட்டு மடல் ஏற எண்ணுகின்றன.",
    "KuralExpln1": "(காதலின் பிரிவால் ஆகிய துன்பத்தைப்) பொறுக்காத என் உடம்பும் உயிரும், நாணத்தை நீக்கி நிறுத்தி விட்டு மடலூரத் துணிந்தன.",
    "KuralNo": "1132"
  },
  {
    "KuralPaal": "  காமத்துப்பால் ",
    "Athigaram": " நாணுத் துறவு உரைத்தல்",
    "Kural": "  நிறையரியர் மன்அளியர் என்னாது காமம்  மறையிறந்து மன்று படும்.",
    "KuralExpln2": "இவள் மன அடக்கம் மிக்கவள்; பெரிதும் இரக்கப்பட வேண்டியவள் என்று எண்ணாமல் இந்த காதல் எங்களுக்குள் இருக்கும் இரகசியத்தைக் கடந்து ஊருக்குள்ளேயும் தெரியப்போகிறது.",
    "KuralExpln1": "இவர் நெஞ்சை நிறுத்தும் நிறை இல்லாதவர், மிகவும் இரங்கத்தக்கவர் என்று கருதாமல் காமம் மறைந்திருத்தலைக் கடந்து மன்றத்திலும் வெளிப்படுகின்றதே.",
    "KuralNo": "1138"
  },
  {
    "KuralPaal": "  காமத்துப்பால் ",
    "Athigaram": " நாணுத் துறவு உரைத்தல்",
    "Kural": "  நாணொடு நல்லாண்மை பண்டுடையேன் இன்றுடையேன்  காமுற்றார் ஏறும் மடல்.",
    "KuralExpln2": "நாணமும் ஆண்மையும் முன்பு பெற்றிருந்தேன்; இன்றோ காதலர் ஏறும் மடலைப் பெற்றிருகிறேன்.",
    "KuralExpln1": "நாணமும் நல்ல ஆண்மையும் முன்பு பெற்றிருந்தேன், (காதலியை பிரிந்து வருந்துகின்ற) இப்போது காமம்  மிக்கவர் ஏறும் மடலையே உடையேன்.",
    "KuralNo": "1133"
  },
  {
    "KuralPaal": "  காமத்துப்பால் ",
    "Athigaram": " நாணுத் துறவு உரைத்தல்",
    "Kural": "  கடலன்ன காமம் உழந்தும் மடலேறாப்  பெண்ணின் பெருந்தக்க தில்.",
    "KuralExpln2": "அதுதான் அவள் பெருமை; கடல் போலக் கரையில்லாத காதல் நோயை அவளும் அனுபவித்தாலும் மடல் ஊராது பொறுத்திருக்கும் பெண் பிறவியைப் போலப் பெருமையான பிறவி இவ்வுலகத்தில் வேறு இல்லை.",
    "KuralExpln1": "கடல்  போன்ற காமநோயால் வருந்தியும், மடலேறாமல் துன்பத்தை பொருத்துக் கொண்டிருக்கும் பெண் பிறப்பை போல் பெருமை உடைய பிறவி இல்லை.",
    "KuralNo": "1137"
  },
  {
    "KuralPaal": "  காமத்துப்பால் ",
    "Athigaram": " நாணுத் துறவு உரைத்தல்",
    "Kural": "  அறிகிலார் எல்லாரும் என்றேஎன் காமம்  மறுகின் மறுகும் மருண்டு.",
    "KuralExpln2": "என் காதல் எனது மன அடக்கத்தால் எல்லாருக்கம் தெரியவில்லை என்று எண்ணி அதைத் தெரிவிக்க தெருவெங்கும் தானே அம்பலும் அலருமாய்ச் சுற்றிச் சுற்றி வருகிறது.",
    "KuralExpln1": "அமைதியாய் இருந்ததால் எல்லோரும் அறியவில்லை என்று கருதி என்னுடைய காமம் தெருவில் பரவி மயங்கிச் சுழல்கின்றது.",
    "KuralNo": "1139"
  },
  {
    "KuralPaal": "  காமத்துப்பால் ",
    "Athigaram": " அலர் அறிவுறுத்தல்",
    "Kural": "  அலரெழ ஆருயிர் நிற்கும் அதனைப்  பலரறியார் பாக்கியத் தால்.",
    "KuralExpln2": "ஊருக்குள் பலர் எங்கள் காதலைப் பற்றிப் பேசுவதால்தான் அவளை இன்னும் பெறாத என் உயிரும் நிலைத்து இருக்கிறது; பேசும் பலரும் இதை அறியமாட்டார்; இது நான் செய்த பாக்யம்.",
    "KuralExpln1": "(எம் காதலைப் பற்றி) அலர் எழுவதால் அறிய உயிர் போகாமல் நிற்கின்றது, எம் நல்வினைப் பயனால் பலரும் அறியாமலிருக்கின்றனர்.",
    "KuralNo": "1141"
  },
  {
    "KuralPaal": "  காமத்துப்பால் ",
    "Athigaram": " நாணுத் துறவு உரைத்தல்",
    "Kural": "  யாம்கண்ணின் காண நகுப அறிவில்லார்  யாம்பட்ட தாம்படா ஆறு.",
    "KuralExpln2": "நான் பார்க்க, இந்த அறிவற்ற மக்கள் என்னைப் பார்த்துச் சிரிக்கின்றனர். அப்படிச் சிரிக்க காரணம், நான் அனுபவித்த துன்பங்களை அவர்கள் அனுபவிக்காததே!",
    "KuralExpln1": "யாம் பட்ட துன்பங்களைத் தாம் படாமையால் அறிவில்லாதவர் யாம் கண்ணால் காணுமாறு எம் எதிரில் எம்மைக்கண்டு நகைக்கின்றனர்.",
    "KuralNo": "1140"
  },
  {
    "KuralPaal": "  காமத்துப்பால் ",
    "Athigaram": " அலர் அறிவுறுத்தல்",
    "Kural": "  நெய்யால் எரிநுதுப்பேம் என்றற்றால் கௌவையால்  காமம் நுதுப்பேம் எனல்.",
    "KuralExpln2": "இந்த ஊரார் தங்கள் அலரால் எங்கள் காதலை அழித்து விடுவோம் என்று எண்ணுவது, நெய்யை ஊற்றியே நெருப்பை அணைப்போம் என்பது போலாம்.",
    "KuralExpln1": "அலர் கூறுவதால் காமத்தை அடக்குவோம் என்று முயலுதல், நெய்யால் நெருப்பை அவிப்போம் என்று முயல்வதைப் போன்றது.",
    "KuralNo": "1148"
  },
  {
    "KuralPaal": "  காமத்துப்பால் ",
    "Athigaram": " அலர் அறிவுறுத்தல்",
    "Kural": "  மலரன்ன கண்ணாள் அருமை அறியாது  அலரெமக்கு ஈந்ததிவ் வூர்.",
    "KuralExpln2": "மலர் போன்ற கண்களை உடையவளை நான் சந்திக்க வாய்ப்பு இல்லாததைத் தெரிந்து கொள்ளாமல் இந்த ஊர் எங்கள் காதலைப் பேசியே எங்களுக்கு நன்மை செய்துவிட்டது.",
    "KuralExpln1": "மலர் போன்ற கண்ணை உடைய இவளுடைய அருமை அறியாமல், இந்த ஊரார் எளியவளாகக் கருதி அலர் கூறி எமக்கு உதவி செய்தனர்.",
    "KuralNo": "1142"
  },
  {
    "KuralPaal": "  காமத்துப்பால் ",
    "Athigaram": " அலர் அறிவுறுத்தல்",
    "Kural": "  கண்டது மன்னும் ஒருநாள் அலர்மன்னும்  திங்களைப் பாம்புகொண் டற்று.",
    "KuralExpln2": "நான் அவரைப் பார்த்ததும் பேசியதும் கொஞ்சமே! ஆனால் இந்த ஊரார் பேச்சோ நிலவைப் பாம்பு பிடித்ததுபோல் ஊர் முழுக்கப் பரவிவிட்டதே!",
    "KuralExpln1": "காதலரைக் கண்டது ஒருநாள் தான், அதனால் உண்டாகிய அலரோ, திங்களைப் பாம்பு கொண்ட செய்தி போல் எங்கும் பரந்து விட்டது.",
    "KuralNo": "1146"
  },
  {
    "KuralPaal": "  காமத்துப்பால் ",
    "Athigaram": " அலர் அறிவுறுத்தல்",
    "Kural": "  களித்தொறும் கள்ளுண்டல் வேட்டற்றால் காமம்  வெளிப்படுந் தோறும் இனிது.",
    "KuralExpln2": "கள் உண்பவர்களுக்குக் குடித்து மகிழும்போது எல்லாம் கள் உண்பது இனிதாவது போல் எங்கள் காதல் ஊருக்குள் பேசப்படும்போது எல்லாம் மனத்திற்கு இனிதாய் இருக்கின்றது.",
    "KuralExpln1": "காமம் அலரால் வெளிப்பட இனியதாதல், கள்ளுண்பவர் கள்ளுண்டு மயங்க மயங்க அக் கள்ளுண்பதையே விரும்பினாற் போன்றது.",
    "KuralNo": "1145"
  },
  {
    "KuralPaal": "  காமத்துப்பால் ",
    "Athigaram": " அலர் அறிவுறுத்தல்",
    "Kural": "  தாம்வேண்டின் நல்குவர் காதலர் யாம்வேண்டும்  கௌவை எடுக்கும்இவ் வூர்.",
    "KuralExpln2": "நான் விரும்பிய அவரைப் பற்றித்தான் இவ்வூர் பேசுகிறது. இனி என் காதலரும் நான் விரும்பியபோது  என்னைத் திருமணம் செய்வார்.",
    "KuralExpln1": "யாம் விரும்புகின்ற அலரை இவ்வூரார் எடுத்துக்கூறுகின்றனர், அதனால் இனிமேல் காதலர் விரும்பினால் விரும்பியவாறு அதனை உதவுவார்.",
    "KuralNo": "1150"
  },
  {
    "KuralPaal": "  காமத்துப்பால் ",
    "Athigaram": " அலர் அறிவுறுத்தல்",
    "Kural": "  கவ்வையால் கவ்விது காமம் அதுவின்றேல்  தவ்வென்னும் தன்மை இழந்து.",
    "KuralExpln2": "ஊரார் பேச்சினால் எங்கள் காதல் வளர்கிறது; இந்தப் பேச்சு மட்டும் இல்லை என்றால் அது சுவையற்றுச் சப்பென்று போயிருக்கும்.",
    "KuralExpln1": "எம் காமம் ஊரார் சொல்லுகின்ற அலரால் வளர்வதாயிற்று, அந்த அலர் இல்லையானால் அது தன் தன்மை  இழந்து சுருங்கிப் போய்விடும்.",
    "KuralNo": "1144"
  },
  {
    "KuralPaal": "  காமத்துப்பால் ",
    "Athigaram": " அலர் அறிவுறுத்தல்",
    "Kural": "  உறாஅதோ ஊரறிந்த கௌவை அதனைப்  பெறாஅது பெற்றன்ன நீர்த்து.",
    "KuralExpln2": "எங்களக்குள் காதல் இருப்பதை இந்த ஊர் அறிந்து பேசியதும் நல்லதே, (திருமணத்தைச்) செய்ய முடியுமா என்றிருந்த நிலை போய்ச் செய்தது போல் ஆயிற்று.",
    "KuralExpln1": "ஊரார் எல்லோரும் அறிந்துள்ள அலர் நமக்குப் பொருந்தாதோ, (பொருந்தும்) அந்த அலர் பெறமுடியாமலிருந்து பெற்றார் போன்ற நன்மை உடையதாக இருக்கின்றது.",
    "KuralNo": "1143"
  },
  {
    "KuralPaal": "  காமத்துப்பால் ",
    "Athigaram": " அலர் அறிவுறுத்தல்",
    "Kural": "  ஊரவர் கௌவை எருவாக அன்னைசொல்  நீராக நீளும்இந் நோய்.",
    "KuralExpln2": "இந்த ஊர்ப் பெண்கள் பேசும் பேச்சே உரமாக தாயின் தடைச்சொல் நீராக என் காதல் பயிர் வளரும்.",
    "KuralExpln1": "இந்தக் காம நோய் ஊராரின் அலர் தூற்றலே எருவாகவும் அன்னை கடிந்து சொல்லும் கடுஞ்சொல்லே நீராகவும் கொண்டு செழித்து வளர்கின்றது.",
    "KuralNo": "1147"
  },
  {
    "KuralPaal": "  காமத்துப்பால் ",
    "Athigaram": " பிரிவாற்றாமை",
    "Kural": "  செல்லாமை உண்டேல் எனக்குரை மற்றுநின்  வல்வரவு வாழ்வார்க் குரை.",
    "KuralExpln2": "என்னைப் பிரிவதில்லை என்றால் என்னிடம் சொல். சீக்கிரம் வருவேன் என்பதை எல்லாம் நீ வரும்போது உயிரோடு இருப்பார்களே அவர்களிடம் சொல்.",
    "KuralExpln1": "பிரிந்து செல்லாத நிலைமை இருந்தால் எனக்குச் சொல், பிரிந்து சென்று விரைந்து வருதலைப் பற்றியானால் அதுவரையில் உயிர்வாழ வல்லவர்க்குச் சொல்.",
    "KuralNo": "1151"
  },
  {
    "KuralPaal": "  காமத்துப்பால் ",
    "Athigaram": " பிரிவாற்றாமை",
    "Kural": "  அரிதரோ தேற்றம் அறிவுடையார் கண்ணும்  பிரிவோ ரிடத்துண்மை யான்.",
    "KuralExpln2": "எல்லாம் அறியும் ஆற்றல் உடைய அவரும் ஒருநேரம் பிரிவார் என்றால், என்மீது அவர் கொண்டிருக்கும் அன்பை அறிந்து கொள்ள முடியவில்லை.",
    "KuralExpln1": "அறிவுடைய காதலரிடத்தும் பிரிவு ஒரு காலத்தில் உள்ள படியால் அவர் பிரியேன் என்று சொல்லும் உறுதி மொழியை நம்பித் தெளிவது அரிது.",
    "KuralNo": "1153"
  },
  {
    "KuralPaal": "  காமத்துப்பால் ",
    "Athigaram": " பிரிவாற்றாமை",
    "Kural": "  இன்கண் உடைத்தவர் பார்வல் பிரிவஞ்சும்  புன்கண் உடைத்தால் புணர்வு.",
    "KuralExpln2": "அவர்  பார்வை எனக்கு மகிழ்ச்சிதான். அவர் செயலோ பிரியப் போகிறார் என்ற அச்சத்தைத் தந்து கொண்டிருக்கிறதே!",
    "KuralExpln1": "அவருடைய பார்வை முன்பு இன்பம் உடையதாக இருந்தது, இப்போது அவருடைய கூட்டம் பிரிவுக்கு அஞ்சுகின்ற துன்பம் உடையதாக இருக்கின்றது.",
    "KuralNo": "1152"
  },
  {
    "KuralPaal": "  காமத்துப்பால் ",
    "Athigaram": " பிரிவாற்றாமை",
    "Kural": "  பிரிவுரைக்கும் வன்கண்ணர் ஆயின் அரிதவர்  நல்குவர் என்னும் நசை.",
    "KuralExpln2": "நான் வேலையின் பொருட்டுப் பிரியப் போகிறேன் என்று அவரே என்னிடம் சொல்லும் அளவிற்குக் கொடியவர் என்றால், அவர் பிரிவைத் தாங்க முடியாத என் மீது அன்பு காட்டுவார் என்னும் என் எதிர்பார்ப்பு பயனற்றது.",
    "KuralExpln1": "பிரிவைப்பற்றி தெரிவிக்கும் அளவிற்குக் கல் நெஞ்சம் உடையவரானால் , அத்தகையவர் திரும்பிவந்து அன்பு செய்வார் என்னும் ஆசை பயனற்றது.",
    "KuralNo": "1156"
  },
  {
    "KuralPaal": "  காமத்துப்பால் ",
    "Athigaram": " பிரிவாற்றாமை",
    "Kural": "  ஓம்பின் அமைந்தார் பிரிவோம்பல் மற்றவர்  நீங்கின் அரிதால் புணர்வு.",
    "KuralExpln2": "என் உயிரைக் காக்க எண்ணினால் அதைக் காப்பதற்கு உரிய அவர், என்னை விட்டுப் பிரிவதைத் தவிர்க்க வேண்டும். மீறிப் பிரிந்தால் நான் இனி அவரைச் சேர்வது அரிது.",
    "KuralExpln1": "காத்துக் கொள்வதானால் காதலராக அமைந்தவரின் பிரிவு நேராமல் காக்க வேண்டும், அவர் பிரிந்து நீங்கினால் மீண்டும் கூடுதல் அரிது.",
    "KuralNo": "1155"
  },
  {
    "KuralPaal": "  காமத்துப்பால் ",
    "Athigaram": " அலர் அறிவுறுத்தல்",
    "Kural": "  அலர்நாண ஒல்வதோ அஞ்சலோம்பு என்றார்  பலர்நாண நீத்தக் கடை.",
    "KuralExpln2": "அலர் பேசிய பலரும் வெட்கப்படும்படி இன்று அவர் என்னை விட்டுப் போகும்போது, பயப்படாதே, உன்னைப் பிரியேன் என்று சொல்லிவிட்டார். இனிப் பலரும் பேசும் பேச்சுக்கு நான் வெட்கப்படலாமா?",
    "KuralExpln1": "அஞ்ச வேண்டா என்று அன்று உறுதிகூறியவர், இன்று பலரும் நாணும்படியாக நம்மை விட்டுப் பிரிந்தால் அதனால் அலருக்கு நாணியிருக்க முடியுமோ.",
    "KuralNo": "1149"
  },
  {
    "KuralPaal": "  காமத்துப்பால் ",
    "Athigaram": " பிரிவாற்றாமை",
    "Kural": "  அளித்தஞ்சல் என்றவர் நீப்பின் தெளித்தசொல்  தேறியார்க்கு உண்டோ தவறு.",
    "KuralExpln2": "என்னை மணந்தபோதே  என்மீது அன்பு காட்டிப் பயப்படாதே, உன்னைப் பிரியமாட்டேன் என்று சொல்லி என்னைத்  தேற்றிய  அவர் சொல்லை, நான் நம்பியது தவறோ?",
    "KuralExpln1": "அருள் மிகுந்தவராய் அஞ்ச வேண்டா என்று முன் தேற்றியவர் பிரிந்து செல்வாரானால் அவர் கூறிய உறுதிமொழியை நம்பித் தெளிந்தவர்க்கு குற்றம் உண்டோ.",
    "KuralNo": "1154"
  },
  {
    "KuralPaal": "  காமத்துப்பால் ",
    "Athigaram": " பிரிவாற்றாமை",
    "Kural": "  இன்னாது இனன்இல்ஊர் வாழ்தல் அதனினும்  இன்னாது இனியார்ப் பிரிவு.",
    "KuralExpln2": "உறவானவர் இல்லாத ஊரிலே வாழ்வது கொடுமை; என் உயிர்க்கு இனியவரைப் பிரிவது அதைவிடக் கொடுமை.",
    "KuralExpln1": "இனத்தவராக  நம்மேல் அன்புடையார் இல்லாத ஊரில் வாழ்தல் துன்பமானது, இனியக் காதலரின் பிரிவு அதை விடத் துன்பமானது.",
    "KuralNo": "1158"
  },
  {
    "KuralPaal": "  காமத்துப்பால் ",
    "Athigaram": " பிரிவாற்றாமை",
    "Kural": "  துறைவன் துறந்தமை தூற்றாகொல் முன்கை  இறைஇறவா நின்ற வளை.",
    "KuralExpln2": "அவர் என்னைப் பிரிய திட்டமிடுகிறார் என்பதை என் முன் கையிலிருந்து கழலும் வளையல்கள் எனக்குத் தெரிவிக்க  மாட்டாவோ?",
    "KuralExpln1": "என் மெலிவால் முன் கையில் இறை கடந்து கழலும் வளையல்கள், தலைவன்  விட்டுப் பிரிந்த செய்தியைப் பலரறியத் தெரிவித்துத்  தூற்றாமலிருக்குமோ.",
    "KuralNo": "1157"
  },
  {
    "KuralPaal": "  காமத்துப்பால் ",
    "Athigaram": " பிரிவாற்றாமை",
    "Kural": "  அரிதாற்றி அல்லல்நோய் நீக்கிப் பிரிவாற்றிப்  பின்இருந்து வாழ்வார் பலர்.",
    "KuralExpln2": " சம்பாதிப்பதற்குக் கணவன் பிரிந்தால் அவன் பிரிவைத் தாங்கிக் கொண்டு, பிரிவுத் துன்பத்தையும், விட்டுவிட்டு, அரிய செயலாற்றி உயிர் வாழும் பெண்கள் பலர் இருக்கின்றனர்.",
    "KuralExpln1": "பிரிய முடியாத பிரிவிற்கு உடன்பட்டு,( பிரியும் போது) துன்பத்தால் கலங்குவதையும், விட்டு பிரிந்த பின் பொருத்திருந்து பின்னும் உயிரோடிருந்து வாழ்வோர் உலகில் பலர்.",
    "KuralNo": "1160"
  },
  {
    "KuralPaal": "  காமத்துப்பால் ",
    "Athigaram": " பிரிவாற்றாமை",
    "Kural": "  தொடிற்சுடின் அல்லது காமநோய் போல  விடிற்சுடல் ஆற்றுமோ தீ.",
    "KuralExpln2": "தீ தன்னைத் தொட்டவரைத்தான் சுடும்; காதல் நோயைப் போல அதை விட்டு அகன்றாலும் சுடுமோ?",
    "KuralExpln1": "நெருப்பு, தன்னைத் தொட்டால் சுடுமே அல்லாமல் காமநோய் போல் தன்னை விட்டு நீங்கிய பொழுது சுடவல்லதாகுமோ.",
    "KuralNo": "1159"
  },
  {
    "KuralPaal": "  காமத்துப்பால் ",
    "Athigaram": " படர் மெலிந்து இரங்கல்",
    "Kural": "  கரத்தலும் ஆற்றேன்இந் நோயைநோய் செய்தார்க்கு  உரைத்தலும் நாணுத் தரும்.",
    "KuralExpln2": " இந்தத் துன்பத்தை என்னால் மறைக்கவும் முடியவில்லை. துன்பத்தைத் தந்த இவருக்கு (எழுத்தில் தொலைபேசியில்) இதைச் சொல்லவும் வெட்கமாக இருக்கிறது.",
    "KuralExpln1": "இக் காமநோயைப் பிறர் அறியாமல் முற்றிலும் மறைக்கவும் முடியவில்லை, நோய் செய்த காதலர்க்குச் சொல்வதும் நாணம் தருகின்றது.",
    "KuralNo": "1162"
  },
  {
    "KuralPaal": "  காமத்துப்பால் ",
    "Athigaram": " படர் மெலிந்து இரங்கல்",
    "Kural": "  காமக் கடல்மன்னும் உண்டே அதுநீந்தும்  ஏமப் புணைமன்னும் இல்.",
    "KuralExpln2": "காதல் துன்பம், வெட்கம், இவ்விரண்டிலும்  என்னுள் மிகுந்திருப்பது காதல் துன்பம் என்னும் கடலே; அதைக் கடக்கப் பாதுகாப்பான படகுதான் இல்லை.",
    "KuralExpln1": "காமநோயாகிய கடல் இருக்கின்றது. ஆனால் அதை நீந்திக்கடந்து செல்வதற்கு வேண்டிய காவலான ‌தோணியோ இல்லை.",
    "KuralNo": "1164"
  },
  {
    "KuralPaal": "  காமத்துப்பால் ",
    "Athigaram": " படர் மெலிந்து இரங்கல்",
    "Kural": "  மறைப்பேன்மன் யானிஃதோ நோயை இறைப்பவர்க்கு ஊற்றுநீர் போல மிகும்.",
    "KuralExpln2": " என் காதல் துன்பத்தை மற்றவர் அறிந்துவிடக்கூடாது என்று மறைக்கவே செய்தேன்; ஆனாலும்  இறைக்க இறைக்க ஊற்றுநீர் பெருகுவது போல மறைக்க மறைக்க என் துன்பமும் பெருகவே  செய்கிறது.",
    "KuralExpln1": "இக் காமநோயைப் பிறர் அறியாமல் யான் மறைப்பேன், ஆனால் இது இறைப்பவர்க்கு ஊற்று நீர் மிகுவது போல் மிகுகின்றது.",
    "KuralNo": "1161"
  },
  {
    "KuralPaal": "  காமத்துப்பால் ",
    "Athigaram": " படர் மெலிந்து இரங்கல்",
    "Kural": "  காமமும் நாணும் உயிர்காவாத் தூங்கும்என்  நோனா உடம்பின் அகத்து.",
    "KuralExpln2": "காதல் துன்பத்தையும், அவரிடம் சொல்ல முடியாமல் நான்படும் வெட்கத்ததையும் தாங்க முடியாத என் உடம்பில், என் உயிரையே காவடித் தண்டாகக் கொண்டு அதன் ஒரு புறத்தில் காதல் நோயும், மறுமுனையில் வெட்கமும் தொங்குகின்றன.",
    "KuralExpln1": "துன்பத்தைப் பொருக்காமல் வருந்துகின்ற என் உடம்பினிடத்தில் உயிரே காவடித்தண்டாகக் கொண்டு காமநோயும் நாணமும் இருப்பக்கமாக தொங்குகின்றன.",
    "KuralNo": "1163"
  },
  {
    "KuralPaal": "  காமத்துப்பால் ",
    "Athigaram": " படர் மெலிந்து இரங்கல்",
    "Kural": "  காமக் கடும்புனல் நீந்திக் கரைகாணேன்  யாமத்தும் யானே உளேன்.",
    "KuralExpln2": "காதல் துன்பமாகிய கடலை நீந்தியும் என்னால் கரை காண முடியவில்லை. நள்ளிரவுப் பொழுதினும் உறங்காமல் நான் தனியாகவே இருக்கிறேன்.",
    "KuralExpln1": "காமம் என்னும்‌ வெள்ளத்தை நீந்தியும் அதன் கரையை யான் காணவில்லை; நள்ளிரவிலும் யான் தனியே இருக்கின்றேன்.",
    "KuralNo": "1167"
  },
  {
    "KuralPaal": "  காமத்துப்பால் ",
    "Athigaram": " படர் மெலிந்து இரங்கல்",
    "Kural": "  மன்னுயிர் எல்லாம் துயிற்றி அளித்திரா  என்னல்லது இல்லை துணை.",
    "KuralExpln2": "பாவம் இந்த இரவு! இது எல்லா உயிர்களையும் தூங்கச் செய்துவிட்டுத் தனியாகவே இருக்கிறது. இதற்கு என்னைத் தவிர வேறு துணை இல்லை!",
    "KuralExpln1": "இந்த இராக்காலம் இரங்கத்தக்கது; எல்லா உயிரையும் தூங்கச் செய்துவிட்டு என்னை அல்லாமல் வேறு துணை இல்லாமல் இருக்கின்றது.",
    "KuralNo": "1168"
  },
  {
    "KuralPaal": "  காமத்துப்பால் ",
    "Athigaram": " படர் மெலிந்து இரங்கல்",
    "Kural": "  உள்ளம்போன்று உள்வழிச் செல்கிற்பின் வெள்ளநீர்  நீந்தல மன்னோஎன் கண்.",
    "KuralExpln2": "என் மனம் போலவே என் கண்களும் என்னவர் இருக்கும் ஊருக்குச் செல்ல முடியுமானால், அவை கண்ணீர் வெள்ளத்தில் நீந்தமாட்டா.",
    "KuralExpln1": "காதலர் உள்ள இடத்திற்கு என் மனத்தைப்போல் செல்ல முடியுமானால், என்‌ கண்கள் இவ்வாறு வெள்ளமாகிய கண்ணீரில் நீந்த வேண்டியதில்லை.",
    "KuralNo": "1170"
  },
  {
    "KuralPaal": "  காமத்துப்பால் ",
    "Athigaram": " படர் மெலிந்து இரங்கல்",
    "Kural": "  துப்பின் எவனாவர் மன்கொல் துயர்வரவு  நட்பினுள் ஆற்று பவர்.",
    "KuralExpln2": "இன்பம் தருவதற்குரிய நட்பிலேயே துன்பத்தைத் தரம் இவர், பகைமையில் என்னதான் செய்வாரோ?",
    "KuralExpln1": "( இன்பமான) நட்பிலேயே துயரத்தை வரச் செய்வதில் வல்லவர். ( துன்பம் தரும் பகையை வெல்லும்) வலிமை வேண்டும்போது என்ன ஆவாரோ?",
    "KuralNo": "1165"
  },
  {
    "KuralPaal": "  காமத்துப்பால் ",
    "Athigaram": " கண் விதுப்பு அழிதல்",
    "Kural": "  கண்தாம் கலுழ்வ தெவன்கொலோ தண்டாநோய்  தாம்காட்ட யாம்கண் டது.",
    "KuralExpln2": "தணியாத  காதல் துன்பத்தை நான் அறிந்ததே இந்தக் கண்கள் எனக்கு அவரைக் காட்டியதால்தானே? இப்போது  அவரைக் காட்டு என என்னிடம் அழுவது எதற்கு?",
    "KuralExpln1": "தீராத இக்காமநோய், கண்கள் காட்ட யாம் கண்டதால் விளைந்தது; அவ்வாறிருக்க, காட்டிய கண்கள், இன்று அன்பு கொண்டு உணராமல் துன்பத்தால் வருந்துவது ஏன்?",
    "KuralNo": "1171"
  },
  {
    "KuralPaal": "  காமத்துப்பால் ",
    "Athigaram": " படர் மெலிந்து இரங்கல்",
    "Kural": "  இன்பம் கடல்மற்றுக் காமம் அஃதடுங்கால்  துன்பம் அதனிற் பெரிது.",
    "KuralExpln2": "காதல் மகிழ்ச்சி கடல்போலப் பெரிது; ஆனால் பிரிவினால் அது துன்பம் செய்யத் தொடங்கிவிட்டால் அத்துன்பம் கடலைக் காட்டிலும் பெரிது.",
    "KuralExpln1": "காமம் மகிழ்விக்கும்போது அதன் இன்பம் கடல் போன்றது; அது வருத்தும்போது அதன் துன்பமோ கடலைவிடப் பெரியது.",
    "KuralNo": "1166"
  },
  {
    "KuralPaal": "  காமத்துப்பால் ",
    "Athigaram": " படர் மெலிந்து இரங்கல்",
    "Kural": "  கொடியார் கொடுமையின் தாம்கொடிய இந்நாள்  நெடிய கழியும் இரா.",
    "KuralExpln2": "இப்போதெல்லாம் இரவுகள் கழிவதற்கு நெடும்பொழுது ஆகிறது; என்னைப் பிரிந்து போன என் கணவரின்  கொடுமையிலும் இவை மிகக் கொடுமையாக இருக்கின்றன.",
    "KuralExpln1": "( பிரிந்து துன்புறுகின்ற) இந்நாட்களில் நெடுநேரம் உடையனவாய்க் கழிகின்ற இராக்காலங்கள், பிரிந்த கொடியவரின் கொடுமையை விடத் தாம் கொடியவை.",
    "KuralNo": "1169"
  },
  {
    "KuralPaal": "  காமத்துப்பால் ",
    "Athigaram": " கண் விதுப்பு அழிதல்",
    "Kural": "  கதுமெனத் தாநோக்கித் தாமே கலுழும்  இதுநகத் தக்க துடைத்து.",
    "KuralExpln2": "அன்றைக்கு அவரை வேகமாகப் பார்த்துவிட்டு, இன்றைக்குத் தனியாக  இருந்து இந்தக் கண்கள் அழுவதைப் பார்த்தால் சிரிப்புத்தான் வருகிறது.",
    "KuralExpln1": "அன்று காதலரைக் கண்கள் தாமே விரைந்து நோக்கி இன்று தாமே அழுகின்றன; இது நகைக்கத்தக்க தன்மை உடையது.",
    "KuralNo": "1173"
  },
  {
    "KuralPaal": "  காமத்துப்பால் ",
    "Athigaram": " கண் விதுப்பு அழிதல்",
    "Kural": "  தெரிந்துணரா நோக்கிய உண்கண் பரிந்துணராப்  பைதல் உழப்பது எவன்?",
    "KuralExpln2": "வரப்போவதை அறியாமல்  அன்று அவரை எனக்குக் காட்டிய என் மை தீட்டப்பட்ட கண்கள், இன்று இது நம்மால் வந்தது; நாம்தாம் பொறுத்துக் கொள்ள வேண்டும் என்று எண்ணாமல் துன்பப்படுகின்றனவே எதற்காக?",
    "KuralExpln1": "ஆராய்ந்து உணராமல் அன்று நோக்கிக் காதல் கொண்ட கண்கள், இன்று அன்பு கொண்டு உணராமல் துன்பத்தால் வருந்துவது ஏன்?",
    "KuralNo": "1172"
  },
  {
    "KuralPaal": "  காமத்துப்பால் ",
    "Athigaram": " கண் விதுப்பு அழிதல்",
    "Kural": "  வாராக்கால் துஞ்சா வரின்துஞ்சா ஆயிடை  ஆரஞர் உற்றன கண்.",
    "KuralExpln2": "அவர் வராதபோது வரவை எதிர்பார்த்துத் தூங்குவதில்லை. வந்தபோதோ, எப்போது பிரிவாரோ என்று அஞ்சி் தூங்குவதில்லை; இரண்டு வழியிலும் என் கண்களுக்குத் தூங்க முடியாத துன்பந்தான்.",
    "KuralExpln1": "காதலர் வாராவிட்டால் தூங்குவதில்லை; வந்தாலும் தூங்குவதில்லை; இவற்றுக்கி‌டையே என் கண்கள் மிக்க துன்பத்தை அடைந்தன.",
    "KuralNo": "1179"
  },
  {
    "KuralPaal": "  காமத்துப்பால் ",
    "Athigaram": " கண் விதுப்பு அழிதல்",
    "Kural": "  படலாற்றா பைதல் உழக்கும் கடலாற்றாக்  காமநோய் செய்தஎன் கண்.",
    "KuralExpln2": "கடலைவிடப் பெரிதாகும் காதல் துன்பத்தை எனக்குத் தந்த கண்கள்,  தாமும் தூங்காமல், துன்பத்தையும் அனுபவித்துக் கொண்டிருக்கின்றன.",
    "KuralExpln1": "அன்று கடலும் தாங்கமுடியாத காமநோயை உண்டாக்கிய என் கண்கள், இன்று உறங்க முடியாமல் துன்பத்தால் வருந்துகின்றன.",
    "KuralNo": "1175"
  },
  {
    "KuralPaal": "  காமத்துப்பால் ",
    "Athigaram": " கண் விதுப்பு அழிதல்",
    "Kural": "  உழந்துழந் துள்நீர் அறுக விழைந்திழைந்து  வேண்டி அவர்க்கண்ட கண்.",
    "KuralExpln2": "விரும்பி மகிழ்ந்து விடாமல் அன்று அவரைக் கண்ட கண்களின் உள் இருக்கும் கண்ணீர் எல்லாம் இன்று வருந்தி வருந்தி வற்றிப் போகட்டும்!",
    "KuralExpln1": "அன்று விரும்பி நெகிழ்ந்து காதலரைக் கண்ட கண்கள் இன்று உறக்கமில்லாத துன்பத்தால் வருந்தி வருந்திக் கண்ணீரும் அற்றுப் போகட்டும்.",
    "KuralNo": "1177"
  },
  {
    "KuralPaal": "  காமத்துப்பால் ",
    "Athigaram": " கண் விதுப்பு அழிதல்",
    "Kural": "  பெயலாற்றா நீருலந்த உண்கண் உயலாற்றா  உய்வில்நோய் என்கண் நிறுத்து.",
    "KuralExpln2": "மை தீட்டப்பட்ட இந்தக் கண்கள் நான் தப்பிக்கவும், வாழவும் முடியாத காதல் துன்பத்தை எனக்குத் தந்துவிட்டுத் தாமும் அழ முடியாமல் நீர் வற்றிப் போய்விட்டன.",
    "KuralExpln1": "என் கண்கள், தப்பிப் பிழைக்க முடியாத தீராத காமநோயை என்னிடத்தில் உண்டாக்கி நிறுத்திவிட்டு, தாமும் அழமுடியாமல் நீர் வறண்டு விட்டன.",
    "KuralNo": "1174"
  },
  {
    "KuralPaal": "  காமத்துப்பால் ",
    "Athigaram": " கண் விதுப்பு அழிதல்",
    "Kural": "  ஓஒ இனிதே எமக்கிந்நோய் செய்தகண்  தாஅம் இதற்பட் டது.",
    "KuralExpln2": "எனக்கு இந்தக் காதல் துன்பத்தைத் தந்த கண்கள் தாமும் தூங்காமல் அழுவது நன்றாகத்தான் இருக்கிறது.",
    "KuralExpln1": "எமக்கு இந்தக் காமநோயைஉண்டாக்கிய கண்கள், தாமும் இத்தகைய துன்பத்தைப்பட்டு வருந்துவது மிகவும் நல்லதே!",
    "KuralNo": "1176"
  },
  {
    "KuralPaal": "  காமத்துப்பால் ",
    "Athigaram": " கண் விதுப்பு அழிதல்",
    "Kural": "  பேணாது பெட்டார் உளர்மன்னோ மற்றவர்க்  காணாது அமைவில கண்.",
    "KuralExpln2": "உள்ளத்தால் என்னை விரும்பாமல் வாயால் மட்டுமே விரும்பியவர் நன்றாக இருக்கட்டும்; ஆனால், அவரைக் காண முடியாமல்  என் கண்கள் தூங்காமல் இருக்கின்றன.!",
    "KuralExpln1": "உள்ளத்தால் விரும்பாமலே சொல்லளவில் விரும்பிப் பழகியவர் ஒருவர் இருக்கின்றார்; அவரைக் காணாமல் கண்கள் அமைதியுறவில்லை.",
    "KuralNo": "1178"
  },
  {
    "KuralPaal": "  காமத்துப்பால் ",
    "Athigaram": " கண் விதுப்பு அழிதல்",
    "Kural": "  மறைபெறல் ஊரார்க்கு அரிதன்றால் எம்போல்  அறைபறை கண்ணார் அகத்து.",
    "KuralExpln2": "அடிக்கப்படும் பறைபோன்று மனத்துள் இருப்பதை அழுது வெளியே காட்டிவிடும் எம்போன்ற பெண்களின் ரகசியத்தை அறிந்து கொள்வது இவ்வூரில் இருப்பவர்க்கு எளிது.",
    "KuralExpln1": "அறையப்படும் பறைபோல் துன்பத்தை வெளிப்படுத்தும் கண்களை உடைய எம்மைப் போன்றவரிடத்தில் மறைபொருளான செய்தியை அறிதல் ஊரார்க்கு அரிது அன்று.",
    "KuralNo": "1180"
  },
  {
    "KuralPaal": "  காமத்துப்பால் ",
    "Athigaram": " பசப்பு உறு பருவரல்",
    "Kural": "  நயந்தவர்க்கு நல்காமை நேர்ந்தேன் பசந்தவென்  பண்பியார்க்கு உரைக்கோ பிற.",
    "KuralExpln2": "என்னை விரும்பிய  என்னவர் பிரியச் சம்மதித்த நான், அவர் பிரிவைத் தாங்காமல் பசலை கொண்ட என் மேனியின் இயல்பை யாரிடம்  போய்ச் சொல்வேன்?",
    "KuralExpln1": "விரும்பிய காதலர்க்கு அன்று பிரிவை உடன்பட்டேன்; பிரிந்தபின் பசலை உற்ற என் தன்மையை வேறு யார்க்குச் சென்று சொல்வேன்?",
    "KuralNo": "1181"
  },
  {
    "KuralPaal": "  காமத்துப்பால் ",
    "Athigaram": " பசப்பு உறு பருவரல்",
    "Kural": "  சாயலும் நாணும் அவர்கொண்டார் கைம்மாறா  நோயும் பசலையும் தந்து.",
    "KuralExpln2": "அவர் என்னைப் பிரிகிறபோதே உள்ளத் துன்பத்தையும் பசலையையும் எனக்குக் கொடுத்துவிட்டு அவற்றுக்கு ஈடாக என் அழகையும் வெட்கத்தையம் கொண்டு போய்விட்டார்.",
    "KuralExpln1": "காம நோயையும் பசலை நிறத்தையும் எனக்குக் கைம்மாறாக ‌‌கொடுத்து விட்டு, என் சாயலையும் நாணத்தையும் அவர் என்னிடமிருந்து பெற்றுக் கொண்டார்.",
    "KuralNo": "1183"
  },
  {
    "KuralPaal": "  காமத்துப்பால் ",
    "Athigaram": " பசப்பு உறு பருவரல்",
    "Kural": "  பசக்கமன் பட்டாங்கென் மேனி நயப்பித்தார்  நன்னிலையர் ஆவர் எனின்.",
    "KuralExpln2": "இந்தப் பிரிவிற்கு  நான் சம்மதிக்கும்படி செய்து பிரிந்தவர்தாம் நல்லவர் என்றால், என் மேனி மேலும் பசலை அடைந்து  விட்டுப் போகட்டும்!",
    "KuralExpln1": "பிரிவுக்கு உடன்படச் செய்த காதலர் நல்ல நிலையுடையவர் ஆவார் என்றால், என்னுடைய மேனி உள்ளபடி பசலை நிறம் அடைவதாக.",
    "KuralNo": "1189"
  },
  {
    "KuralPaal": "  காமத்துப்பால் ",
    "Athigaram": " பசப்பு உறு பருவரல்",
    "Kural": "  பசப்பெனப் பேர்பெறுதல் நன்றே நயப்பித்தார்  நல்காமை தூற்றார் எனின்.",
    "KuralExpln2": "என்னைச் சம்மதிக்கச் செய்து பிரிந்தவர் இன்னும் வராமல் இருப்பதை எண்ணி அவரை ஏசாமல், இவளே பசலை ஆயினாள் என்று இம்மக்கள் சொல்லுவர் என்றால் அப்படி ஓரு பெயரைப் பெறுவதும் நல்லதே.",
    "KuralExpln1": "பிரிவுக்கு உடன்படச் செய்த காதலர் பிரிந்து வருத்துதலைப் பிறர் தூற்றாமல் இருப்பாரானால், யான் பசலை உற்றதாக பெயர் எடுத்தல் நல்லதே.",
    "KuralNo": "1190"
  },
  {
    "KuralPaal": "  காமத்துப்பால் ",
    "Athigaram": " பசப்பு உறு பருவரல்",
    "Kural": "  பசந்தாள் இவள்என்பது அல்லால் இவளைத்  துறந்தார் அவர்என்பார் இல்.",
    "KuralExpln2": "இங்கோ இவள் பசலை உற்றாள் என்று சொல்கிறார்களே தவிர, இந்தப் பெண்ணை விட்டுவிட்டு அவர் போய்விட்டாரே என்று சொல்பவர் ஒருவரும் இல்லை.",
    "KuralExpln1": "இவள் பிரிவால் வருத்திப் பசலை நிறம் அடைந்தாள் என்ற பழி சொல்வதே அல்லாமல், இவளைக் காதலர் விட்டுப் பிரிந்தார் என்று சொல்பவர் இல்லையே!",
    "KuralNo": "1188"
  },
  {
    "KuralPaal": "  காமத்துப்பால் ",
    "Athigaram": " பசப்பு உறு பருவரல்",
    "Kural": "  அவர்தந்தார் என்னும் தகையால் இவர்தந்தென்  மேனிமேல் ஊரும் பசப்பு.",
    "KuralExpln2": "இந்தப் பசலை அவர் எனக்குத் தந்தது என்னும் பெருமையினால் என் மேனி எங்கும் படருகின்றன.",
    "KuralExpln1": "அந்தக் காதலர் உண்டாக்கினார் என்னும் பெருமிதத்தோடு இந்தப் பசலை நிறம் என்னுடைய மேனிமேல் ஏறி ஊர்ந்து பரவி வருகிறது.",
    "KuralNo": "1182"
  },
  {
    "KuralPaal": "  காமத்துப்பால் ",
    "Athigaram": " பசப்பு உறு பருவரல்",
    "Kural": "  உள்ளுவன் மன்யான் உரைப்பது அவர்திறமால்  கள்ளம் பிறவோ பசப்பு.",
    "KuralExpln2": "நான் நினைப்பதெல்லாம் அவரைத்தான். சொல்வது எல்லாம் அவர் குணங்களைத்தாம்; இருந்தும் இந்தப் பசலை வந்துவிட்டதே; இது வஞ்சகம் அல்லவா?",
    "KuralExpln1": "யான் அவருடைய நல்லியல்புகளை நினைக்கின்றேன்; யான் உரைப்பதும் அவற்றையே; அவ்வாறிருந்தும் பசலை வந்தது வஞ்சனையோ? வேறு வகையோ?",
    "KuralNo": "1184"
  },
  {
    "KuralPaal": "  காமத்துப்பால் ",
    "Athigaram": " பசப்பு உறு பருவரல்",
    "Kural": "  விளக்கற்றம் பார்க்கும் இருளேபோல் கொண்கன்  முயக்கற்றம் பார்க்கும் பசப்பு.",
    "KuralExpln2": "விளக்கு மெலிவதைப் பார்த்து நெருங்கும் இருட்டைப் போல என்னவரின் தழுவல் நெகிழ்வதைப் பார்த்துக் காத்திருந்த பசலை வரும்.",
    "KuralExpln1": "விளக்கினுடைய மறைவைப் பார்த்துக் காத்திருக்கின்ற இருளைப் போலவே, தலைவனுடைய தழுவுதலின் ‌சோர்வைப் பார்த்துக் காத்திருக்கினறது.",
    "KuralNo": "1186"
  },
  {
    "KuralPaal": "  காமத்துப்பால் ",
    "Athigaram": " பசப்பு உறு பருவரல்",
    "Kural": "  உவக்காண்எம் காதலர் செல்வார் இவக்காண்என்  மேனி பசப்பூர் வது.",
    "KuralExpln2": "முன்பும்கூட, அந்தப் பக்கம் என் அன்பர் போயிருப்பார்; இந்தப் பக்கம் என் மேனி பசலை கொண்டு விடும். முன்பே அப்படி என்றால் இப்போது எப்படி இருக்கும்?",
    "KuralExpln1": "அதோ பார்! எம்முடைய காதலர் பிரிந்து செல்கின்றார்; இதோ பார்! என்னுடைய மேனியில் பசலை நிறம் வந்து படர்கிறது.",
    "KuralNo": "1185"
  },
  {
    "KuralPaal": "  காமத்துப்பால் ",
    "Athigaram": " பசப்பு உறு பருவரல்",
    "Kural": "  புல்லிக் கிடந்தேன் புடைபெயர்ந்தேன் அவ்வளவில்  அள்ளிக்கொள் வற்றே பசப்பு.",
    "KuralExpln2": "முன்னொரு சமயம் நான் அவரைத் தழுவிக் கிடந்தேன்; கொஞ்சம் விலகினேன்; அவ்வளவுதான்; இந்தப் பசலை என்னை அப்படியே அள்ளிக் கொள்வது போல் வந்துவிட்டது.",
    "KuralExpln1": "தலைவனைத் தழுவிக் கிடந்தேன்; பக்கத்தே சிறிது அகன்றேன்; அவ்வளவிலேயே பசலை நிறம் அள்ளிக் கொள்வதுபோல் வந்து பரவி விட்டதே!",
    "KuralNo": "1187"
  },
  {
    "KuralPaal": "  காமத்துப்பால் ",
    "Athigaram": " தனிப்படர் மிகுதி",
    "Kural": "  தாம்வீழ்வார் தம்வீழப் பெற்றவர் பெற்றாரே  காமத்துக் காழில் கனி.",
    "KuralExpln2": "தாம் விரும்புபவராலேயே விரும்பப்பட்ட பெண்கள்தாம் காதல் இன்பம் என்னும் விதை இல்லாத  கனியைப் பெற்றவர் ஆவர்.",
    "KuralExpln1": "தாம் விரும்பும் காதலர் தம்மை விரும்புகின்ற பேறு பெற்றவர், காதல் வாழ்க்கையின் பயனாகிய விதை இல்லாத பழத்தைப் பெற்றவரே ஆவார்.",
    "KuralNo": "1191"
  },
  {
    "KuralPaal": "  காமத்துப்பால் ",
    "Athigaram": " தனிப்படர் மிகுதி",
    "Kural": "  வாழ்வார்க்கு வானம் பயந்தற்றால் வீழ்வார்க்கு  வீழ்வார் அளிக்கும் அளி.",
    "KuralExpln2": "அவர் இன்றி வாழ முடியாத மனைவிக்கு, அவள் இன்றி அமையாத கணவர் காட்டும் அன்பு, தன்னை நோக்கி உயிர்வாழும் உலகத்தவர்க்கு வானம் உரிய நேரம் மழை தந்தது போலாம்.",
    "KuralExpln1": "தம்மை விரும்புகின்றவர்க்குக் காதலர் அளிக்கும் அன்பு, உயிர் வாழ்கினறவர்க்கு மேகம் மழை பெய்து காப்பாற்றுதலைப் போன்றது.",
    "KuralNo": "1192"
  },
  {
    "KuralPaal": "  காமத்துப்பால் ",
    "Athigaram": " தனிப்படர் மிகுதி",
    "Kural": "  வீழுநர் வீழப் படுவார்க்கு அமையுமே  வாழுநம் என்னும் செருக்கு.",
    "KuralExpln2": "தாம் விரும்பும் கணவனால் விரும்பப்பட்ட பெண்ணுக்கே (எப்படியும் விரைவில் அவர் வருவார் என்ற உறுதியினால்) வாழ்வோம் என்னும் செருக்கு, பொருத்தமாக இருக்கும்.",
    "KuralExpln1": "காதலரால் விரும்பப்படுகின்றவர்க்கும் ( பிரிவுத் துன்பம் இருந்தாலும்) மீண்டும் வந்தபின் வாழ்வோம் என்று இருக்கும் செருக்குத் தகும்.",
    "KuralNo": "1193"
  },
  {
    "KuralPaal": "  காமத்துப்பால் ",
    "Athigaram": " தனிப்படர் மிகுதி",
    "Kural": "  வீழ்வாரின் இன்சொல் பெறாஅது உலகத்து  வாழ்வாரின் வன்கணார் இல்.",
    "KuralExpln2": "தம்மால்  விரும்பப்படும் கணவனிடமிருந்து ஓர் இன்சொல் கூடப் பெறாமல் உயிர் வாழும் மனைவியைப் போன்ற கொடியவர் இவ்வுலகத்தில் வேறு இல்லை.",
    "KuralExpln1": "தான் விரும்பும் காதலரின் இனிய சொல்லைப் பெறாமல் உலகத்தில் ( பிரிவுத் துன்பத்தைப் பொறுத்து) வாழ்கின்றவரைப் போல் வன்கண்மை உடையவர் இல்லை.",
    "KuralNo": "1198"
  },
  {
    "KuralPaal": "  காமத்துப்பால் ",
    "Athigaram": " தனிப்படர் மிகுதி",
    "Kural": "  வீழப் படுவார் கெழீஇயிலர் தாம்வீழ்வார்  வீழப் படாஅர் எனின்.",
    "KuralExpln2": "தாம் விரும்பும்  கணவனால் விரும்பப்படாதவளாக மனைவி இருந்துவிடுவாளானால், அவள் தீவினை வசப்பட்டவளே.",
    "KuralExpln1": "தாம் விரும்பும் காதலரால் விரும்பப்படாவிட்டால் உலகத்தாரால் விரும்பப்படும் நிலையில் உள்ளவரும் நல்வினை பொருந்தியவர் அல்லர்.",
    "KuralNo": "1194"
  },
  {
    "KuralPaal": "  காமத்துப்பால் ",
    "Athigaram": " தனிப்படர் மிகுதி",
    "Kural": "  ஒருதலையான் இன்னாது காமம்காப் போல   இருதலை யானும் இனிது.",
    "KuralExpln2": "ஆண், பெண் என்னும் இரு பக்கத்தில் ஒரு பக்கம் மட்டுமே காதல் இருந்தால் அது கொடுமை காவடியின் பாரத்தைப் போல இருபக்கமும் இருந்தால்தான் இனிது.",
    "KuralExpln1": "காதல் ஒரு பக்கமாக இருத்தல் துன்பமானது; காவடியின் பாரம் போல் இருபக்கமாகவும் ஒத்திருப்பது இன்பமானதாகும்.",
    "KuralNo": "1196"
  },
  {
    "KuralPaal": "  காமத்துப்பால் ",
    "Athigaram": " தனிப்படர் மிகுதி",
    "Kural": "  நசைஇயார் நல்கார் எனினும் அவர்மாட்டு  இசையும் இனிய செவிக்கு.",
    "KuralExpln2": "நான் காதலிக்கும் என் கணவர் என்மீது அன்பற்றவர்தாம் என்றாலும், அவரிடம் இருந்து வரும் எந்தச் சொல்லும் என் செவிக்கு இனிமையானதே.",
    "KuralExpln1": "யான் விரும்பிய காதலர் மீண்டு வந்து அன்பு செய்யமாட்டார் என்றாலும், அவரைப் பற்றிய புகழைக் ‌கேட்பதும் என் செவிக்கு இன்பமாக இருக்கின்றது.",
    "KuralNo": "1199"
  },
  {
    "KuralPaal": "  காமத்துப்பால் ",
    "Athigaram": " தனிப்படர் மிகுதி",
    "Kural": "  உறாஅர்க்கு உறுநோய் உரைப்பாய் கடலைச்  செறாஅஅய் வாழிய நெஞ்சு.",
    "KuralExpln2": "நெஞ்சே நீ வாழ்க! பாவம், நீ ஏன் உன்னோடு உறவில்லாதவர்க்கு உன் அளவற்ற துன்பத்தைச் சொல்லிக் கொண்டிருக்கிறாய்? (அதற்குப் பதில்) உன்னைத் துன்புறுத்தும் கடலைத் தூர்க்க முயற்சி செய்; அது முடியும்.",
    "KuralExpln1": "நெஞ்சமே! நீ வாழி! அன்பு இல்லாதவரிடம் உன் மிகுந்த துன்பத்தைச் சொல்கின்றாய்! அதை விட எளிதாகக் கடலைத் தூர்ப்பாயாக.",
    "KuralNo": "1200"
  },
  {
    "KuralPaal": "  காமத்துப்பால் ",
    "Athigaram": " தனிப்படர் மிகுதி",
    "Kural": "  பருவரலும் பைதலும் காணான்கொல் காமன்  ஒருவர்கண் நின்றொழுகு வான்.",
    "KuralExpln2": " ஆண், பெண் இருவரிடமும் இருந்து செயல் ஆற்றாமல் ஒருவரிடம் மட்டுமே போரிடும் காமன், இன்னொருவரின் மேனி நிற வேறுபாட்டால் வரும் துன்பத்தையும் வருத்தத்தையும் அறிய மாட்டானோ?",
    "KuralExpln1": "( காதலர் இருவரிடத்திலும் ஒத்திருக்காமல்) ஒருவரிடத்தில் மட்டும் காமன் நின்று இயங்குவதால், என்னுடைய துன்பத்தையும் வருத்தத்தையும் அறியானோ?",
    "KuralNo": "1197"
  },
  {
    "KuralPaal": "  காமத்துப்பால் ",
    "Athigaram": " தனிப்படர் மிகுதி",
    "Kural": "  நாம்காதல் கொண்டார் நமக்கெவன் செய்பவோ  தாம்காதல் கொள்ளாக் கடை.",
    "KuralExpln2": "நாம் காதலித்தவர் நம்மைக் காதலிக்கவில்லை என்றால் நமக்கு எத்தகைய மகிழ்ச்சியைத் தருவார்?",
    "KuralExpln1": "நாம் காதல் கொண்ட காதலர் தாமும் அவ்வாறே நம்மிடம் காதல் கொள்ளாதபோது, நமக்கு அவர் என்ன நன்மை செய்வார்?",
    "KuralNo": "1195"
  }
]